
<CE id="CE1000HDBR01" korname="해동변려" chiname="海東騈儷">
	<Metadata>
		<VolumeCount>단책</VolumeCount>
		<Title>
			<Maintitle>海東騈儷</Maintitle>
			<Subtitle></Subtitle>
			<Foldingmarktitle></Foldingmarktitle>
		</Title>
		<CompilationType>사찬</CompilationType>
		<Author></Author>
		<Style>表</Style>
		<Period></Period>
		<Seal></Seal>
		<Collectiondata>
			<Institution>고려대학교 한적실</Institution>
			<Callnumber>대학원 D5 A238</Callnumber>
		</Collectiondata>
		<Edition>필사본</Edition>
		<Additionaldata>遠天明月 出照此▣(誰)家 樓上有羅衣 裳淨風吹不休</Additionaldata>
	</Metadata>
	<Formatdata>
		<Table><br>吳起請勿以山河爲寶</br><br>鄭君請勿名舊主</br><br>司馬錯請伐蜀</br><br>司馬光請行十科</br><br>漢陳平請賞魏無知</br><br>漢蕭何請養民致賢</br><br>漢朱勃請赦故馬援</br><br>漢郭伋請勿專用南陽人</br><br>唐許孟容請以非衣度爲相索賊</br><br>漢賈捐之請罷珠犀郡</br><br>唐玉眞公主請從使訪夫</br><br>唐西川節度使韋皐請以陸贄代己</br><br>唐李大亮請以己官授張弼</br><br>宋趙普請釋兵權</br><br>宋張叔椿請治留正棄國之罪</br><br>宋寇凖請勿幸西凉州</br><br>宋張守請六思不倦</br><br>宋王巖叟請程頤命之以官</br><br>漢婁敬請西都關中</br><br>烏江亭長請急渡江</br><br>宋程子請冬至改賀爲慰</br><br>宋司馬光請罷鹽鐵復舊</br><br>唐郭子儀請同受子罪</br><br>禮曹請濟州訓導文官差遣</br><br>禮曹請罷內需司</br><br>備邊司請斬使焚書斥絶奴賊</br><br>周公進七月篇</br><br>漢王褒進得賢臣頌</br><br>黄帝羣臣賀平蚩尤</br><br>虞朝羣臣賀鳳凰來儀</br><br>宋朝羣臣賀五星聚奎</br><br>本朝羣臣賀復三都</br><br>唐朝羣臣賀毀金銀器補軍國之需</br><br>本朝賀世子回轅</br><br>唐楊州剌史進江心鏡</br><br>漢丞相蕭何謝自追韓信</br><br>漢蕭何謝命劍履上殿</br><br>漢賈誼謝召對前席</br><br>漢伏勝謝往授尙書</br><br>漢李廣謝拜右北平太守</br><br>漢諸葛亮謝寄以大事</br><br>漢韋玄成謝拜淮陽中尉</br><br>漢竹氏謝封竹夫人</br><br>漢張敞謝拜冀州剌史</br><br>唐郭子儀謝封汾陽王</br><br>鄭衆謝拜軍司馬</br><br>宋呂大防等謝賜社飯</br><br>唐丙吉謝拜博望侯</br><br>宋高麗王謝越海遣使諭以通問塞北行在</br><br>唐金衣公子謝命李白撰百囀新詞</br><br>宋晏殊謝拜東宮僚</br><br>唐瀛洲學士謝賜春夜宴</br><br>陳陽春太守馮僕毋謝拜石龍夫人</br><br>唐陽城謝拜道州剌史</br><br>唐歧王等謝命避暑九成宮</br><br>唐故后王氏淑妃蕭氏謝親臨別院</br><br>唐山人武攸謝命山服入朝</br><br>唐梅妃謝賜眞珠一斛</br><br>唐上林黄鸝謝拜金衣公子</br><br>伏諶謝流涕示其子隆所奏</br><br>敎鄭汝昌家廟致祭文</br><br>左議政奇自獻不允批答</br><br>玉堂劄子</br><br>扶風詔</br><br>除諫議制</br>
		</Table>
		<Preface>
			<Title></Title>
			<Content></Content>
			<Author></Author>
		</Preface>
		<Copyrecord></Copyrecord>
	</Formatdata>
	<Contentdata>
		<Work id="1">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>조복양(趙復陽)</Name> 
					<Courtesyname>중초(仲初)</Courtesyname>
					<Pseudonyms>송곡(松谷)</Pseudonyms>
				</Person>
				<Residence>한성(京)</Residence>
				<Origin>풍양(豊壤)</Origin>
				<Year>
					<Birthyear>1609</Birthyear>
					<Deathyear>1671</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">魏吳起請勿以山河爲寶</Question>
				<Answer>諸侯莫敢加兵强獨擅於海宇, 魏國無以爲寶固豈在於山溪 肆因嘆美之音, 敢陳修省之道 恭 霸王之業, 山河以東 兵革粟米城池何敵不克, 土地人民政事所寶斯存 關防之鎖鑰旣嚴, 河岳之金湯自壯 屬玆淸燕之閑暇, 好趁彩鷁而西浮 擧目中流千里有江山之美, 回頭▣(邦)域四面控襟帶之堆 萃葎衝霄列崗巒之體勢, 奔流拆地限東南之封疆 名山大川莫道無▣(限)▣(於)秦▣(寇), 方城漢水絶勝有國之楚人 誠國寶之在玆, 所君心之樂此 然愚慮竊與王異, 雖信美曾焉足憑 邦家廢興實係君德之厚薄, 國勢强弱非由地利之險夷 寶▣(崇)其寶者危詎負形勝之地, 君▣(盡)爲君之道但務修德之方 倚儉阻而自驕舟中之人皆敵, 得人和而爲國天下之臣▣▣ 莫謂無▣▣▣, ▣▣▣▣▣▣ □▣表裏能保必無害乎, □政怠荒未有不有亡者 北常山南太行之國莫救寶玉之自焚, 左洞庭右彭蠡之居無賴頑苗之促滅 亦有▣(夏)▣(傑), 因非豳柯 望 察微臣之陳忠, 回寶思而樹德 無徒有恃乎巖邑, 務固不拔之洪基 則 寶位千年邦永措於盤石, 提封四境勢益壯於藩籬 當
爲國干城, 與士甘苦 當主少國危之際置相雖屬於田文, 效戰勝攻取之功用兵不讓於司馬</Answer>
			</Answerdata>
			<Additionaldata></Additionaldata>
		</Work>
		<Work id="2">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>임한백(任翰伯)</Name> 
					<Courtesyname>경익(慶翼)</Courtesyname>
					<Pseudonyms>남곡(南谷)</Pseudonyms>
				</Person>
				<Residence>한성(京)</Residence>
				<Origin>풍천(豊川)</Origin>
				<Year>
					<Birthyear>1605</Birthyear>
					<Deathyear>1664</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">漢鄭君請勿名舊主項𥷸</Question>
				<Answer>其爲死君乎方懷毋貮之志, 非所指名也敢陳不忍之忱 予欲無言, 王亦何快 欽 豁如有度, 蕩乎無名 斬丁公之不忠永垂爲臣之戒, 赦魯城之守禮特加死節之褒 顧如臣之賤俘, 始從事於項氏 江東初起徒隨七十戰之經營, 垓下重圍莫救數百騎二馳出 天實亡我忍聞非戰之言, 余尙何歸只抱失王之痛 海中逃漢旣非齊客之下從, 天下宗周遂效殷士之臣附 幸及聖明之寬政, 苟延亡國之餘生 大德包容縱被維新之化, 今臣羈旅寧無去故之悲 第念虜吾屬之辰, 有此名若主之命 斥以正號雖曰汝則何嫌, 禮爲舊君其奈義不敢出 口不可言固無間於父母, 名將終諱矧有訓於春秋 送往事居實貞無猜之耦, 朝生叱死其可爲笑於人 實非效人臣之方, 豈是尊君父之道 鍾儀君子之在晉不忘舊邦, 樂毅疇昔之事燕亦猶今日 安敢乃爾知有逆命之誅, 是可忍歟難抑念舊之悃 令有不受, 死無所辭 況同事懷王與陛下約爲足弟, 及賜號魯公在死後致其故情 何示不弘, 無名此擧 望 察微臣其諸異人, 謂匹夫不可奪志 亟收擧名之詔, 俾遂不背之心  則 聖度如天安有各有主之罪, 忠臣去國庶幾不潔名之諷 當 雖在□中, 以媿天下 其將走胡走越毋效季布之心, 不事二君二夫誓追王蠋之節</Answer>
			</Answerdata>
			<Additionaldata></Additionaldata>
		</Work>
		<Work id="3">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>정두경(鄭斗卿)</Name> 
					<Courtesyname>군평(君平)</Courtesyname>
					<Pseudonyms>동명(東溟)</Pseudonyms>
				</Person>
				<Residence>한성(京)</Residence>
				<Origin>온양(溫陽)</Origin>
				<Year>
					<Birthyear>1597</Birthyear>
					<Deathyear>1673</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">秦司馬錯請伐蜀</Question>
				<Answer>□門百二重諸侯已服於虎視, □道一千里天討盍加於蠶叢 今不取之, 後必悔矣 欽 勇智不世, 聰明有臨 蒼天剪鶉首之星錫以東井, 黑水擁雍州之地據此西河 將多繆公之前功, 欲纘大禹之舊服 顧惟魚鳧之一域, 適値蚌鷸之相持 亂起自中蝸角共鬪於蠻觸, 若乘其虛鳥卵寧當於泰山 下三川伐宜陽誰曰成王者業, 據九鼎按圖籍恐有劫天子名 爰思窺周韓之害深, 不如得巴岷之利大 銅梁玉壘壯哉龍虎之蟠, 劍閣靈關允矣帝王之宅 咸陽春樹正看日月之低秦, 錦城烟花不妨江山之有蜀 臣拜告后矣王請勿疑, 彼敢當我哉主孰有道 此一擧國可以富, 利萬倍人不爲貪 比張儀之謀相去遠矣, 惟大王之策不知何居 望 察臣一得, 採臣微誠 須整虎賁之甲兵, 以飬鼈令之封疆 則 千勻重銖兩而移山東益懼, 一夫怒百萬未傍天下誰何 當 與子同驅, 事君以死 諫伐鄭國縱未及蹇叔之賢, 雪恥崤陵幾庶追孟明之績</Answer>
			</Answerdata>
			<Additionaldata></Additionaldata>
		</Work>
		<Work id="4">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>정창주(鄭昌胄)</Name> 
					<Courtesyname>사흥(士興)</Courtesyname>
					<Pseudonyms>만사(晩沙)</Pseudonyms>
				</Person>
				<Residence>한성(京)</Residence>
				<Origin>초계(草溪)</Origin>
				<Year>
					<Birthyear>1606</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">宋司馬光請行十科法</Question>
				<Answer>屈羣策而執其中旣盡勿貮之道, 名一藝者無不用敢申拔十之要 取其所長, 使之以器 欽 成王弱歲, 少康中興 四岳九官之疇咨上焉祖舜爲法, 一日萬機之兢業內則如堯之仁 是以十亂賁治, 聿覩九德咸事 夫何泰拔茅之日, 尙靳匠用木之方 取一人焉拔其尤縱科目之有制, 占小善者率以錄實聖聰之攸行 古全才不其難乎, 今欲取亦多術矣 蒼姬建十條之法式敎多士以寧, 赤劉設三選之規遂見得人斯盛 惟其德則百之, 所以相功萬也 如欲使百揆攸敍, 盍亦非一方而求 得如楊司業之宿儀委諸面命提耳, 要使汲長孺之風彩責之指佞犯顔 肅細□之威風非亞夫則不可, 霈甘□之化雨捨召公而其誰 明經者勸講足資, 博聞則咨訪有益 玉毫摛藻宜取煥有文之瑰瓌才, 丹筆伸寃必求使無訟之明德 □□倉廪俱豊實爲政在人, □令明白民安居惟賢克允 知先後擧而措也, 則國家可幾理歟 如匠石之較短量長惟器是適, 若醫師之俱收幷畜待用無遺 隨陸無武絳灌無文寧以一節而偏廢, 玄齡善謀如晦善斷可使咸萃於此時 蓋其才有萬不同, 故所取不一其道 八元八凱之協贊時則庶績咸熙, 三俊三良之登庸越其萬宇泰定 是謂用汝作舟用汝作楫, 何難得人於外得人於朝 可爲某任可爲某官見賢後用, 以補予沖以補予德不逮交修 擢金馬之第一謾貽曲學以阿, 擅繡虎之無雙何能獨責庶務 宜恢聖度於闢四, 用致善良之是三 群龍來而滿朝賢者能者, 五鳳飛而齊入臣哉隣哉 望 體立賢無方, 知取人以道 詔賢良方正之士設爲十科, 簡經綸黼黻之才列於庶位 則 盈科而進, 擧能其官 禹以功皐以謨惟乃休四方風動, 蠡治內種治外措斯世三代時雍 當 同寅協恭, 若己有技 擧其十不計其一庶贊大度有容, 進厥良亦簡厥修願見庶明勵翼</Answer>
			</Answerdata>
			<Additionaldata></Additionaldata>
		</Work>
		<Work id="5">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>樂天</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">漢陳平請賞魏無知</Question>
				<Answer>用臣計時中猥蒙剖符之榮, 以左右先容敢布報德之悃 昔者所進, 俾也可忘 欽 整頓乾坤, 顚倒豪傑 乃召信拜將深納丞相之數言, 先封齒爲侯自安羣臣之偶語 言念一介臣蹤跡, 未免二帝間遨遊 跋涉風塵歎墨堗之不黔, 棲遑楚魏懷卞璞而自珍 竪子何足與謀不遇故去, 大王自反其道盍歸乎來 蟠木離奇誰談帝王之爲□, 鏌鎁自躍恐見大冶之不詳 求見孝公恥因景監而進, 納臣函谷豈非王稽之忠 濫拜典護之官, 未效帷幄之策 捐金間行縱使骨鯁而疑心, 冠玉貽譏奈無面目於所擧 黃旗朱翟欣瞻九五之時升, 赤芾蔥珩叨忝十八之位次 不□臣鄙▣採千慮之愚幸逢有爲之主, 有□王留曾緣一人之譽敢忘無知之賢 知臣莫如君雖荷延攬之聖念, 烈士報知己尙稽援引之私恩 ▣宰里中寧可自致, ▣臣陛下實非偶然 輒益封邑敢在廉頗之右, 凡厥爵賞宜從郭隗而先 在彼豈望報乎, 於臣不背本矣 胥臣享先茅縣晉國美談, 鄂秋封安平侯當代異數 望 俯納微懇, 特加聖恩 亟褒薦士之人, 俾廣求賢之路 則 一飯德必償庶遂微臣之忱, 千里士爭趨亦見國家之盛 當 欲報之德, 可移於忠 社稷經綸思益勉於今日, 山河茅土始得安於中心</Answer>
			</Answerdata>
			<Additionaldata></Additionaldata>
		</Work>
		<Work id="6">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>남훤(南翧)</Name> 
					<Courtesyname>백도(伯圖)</Courtesyname>
					<Pseudonyms>창명(滄溟)</Pseudonyms>
				</Person>
				<Residence>한성(京)</Residence>
				<Origin>의령(宜寧)</Origin>
				<Year>
					<Birthyear>1609</Birthyear>
					<Deathyear>1656</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">漢蕭何請養民以致賢才</Question>
				<Answer>伏以 國以民爲本民以國爲依必先保民之道, 后非賢不乂賢非后不食可緩致賢之方 拜手而言, 亦足以王 粤稽 堯興於變之化爰致側陋之揚, 舜做罔咈之治乃見元凱之擧 至若 武王之綏士女予有十人, 湯后之惠困窮克用三宅 亦越 越句敎訓生聚, 燕昭弔孤問死 范蠡計然之協心, 樂毅劇辛之接跡 惟彼 夏傑之敷虐萬姓俊民用微, 商受之流毒四方賢士咸瘁 可法可戒, 其愼其難 肆我大王 沛上龍興, 澤中蛇斷 劍三尺於草昩早著黑子之祥, 雲五彩於芒碭更符赤帝之讖 提熊羆之旅壯士多願從之, 誅虎狼之秦丈夫當如是矣 旣生靈之就日, 而豪傑之趨風 顧惟項氏之爲宰不平, 罔念首事之勞苦如此 徒恃匹夫之勇無德可稱, 又聽細人之言有功者害 僭竊太過敢挾伯王之威, 山河豆分全負義帝之約 誰知幷爭天下始得一隅彈丸, 試看今日域中何時八區奠枕 肆所聖怒之斯赫, 欲興王師而于征 然以小臣思之, 恐有大不可者 未嘗敗北其鋒誠不易當, 吾亦欲東此地夫何能久 湯以七十文以百里終古▣然, 伸於萬乘屈於一人在今□則 必有忍而乃濟, 可不戰而自勝 蠶叢六七州縱失當王之地, 龍飛九五位終必受命于天 往而征之固知罔有敵▣, 莫之禦也盍亦反其▣(本)▣(乎) 爰思爲國之要, 不如行臣之計 徯我后后來無罰擧切其蘇之望, 惟善政政在養民詎忽則惠之道 蒼生赤子尙溺塗炭之中, 碩德宏材猶在草萊之下 虐我則仇撫我則后可不懼哉, 得人者興失人者亡玆惟艱矣 必也民若然後, 庶乎賢者爭先 矧惟玉壘之山川, 素稱金湯之險固 巴江激於碧海南接外夷, 鳥道懸於靑天西通中國 三川父老應多壺漿而迎之, 六朔豪傑亦有杖劍而來者 有本有末豈先後之難知, 無怠無荒庶終始之不懈 而臣 功慚指獸, 志在攀龍 豊沛爲吏之時粗效□錢之送, 咸陽開府之日唯知圖籍之藏 乃以駑下之賤臣, 欣逢馬上之眞主 塵埃中識天子縱是桑梓之故人, 矢石間從大王慙非帷幄之國士 持文墨議論寧有被甲之勞, 給粮餉轉輸幸無呼庚之患 徒思益敷其心腹, 庶幾有補於毫毛 屬玆紛紛未定之秋, 又此蹙蹙靡聘之歎 鴻門日晏玉斗之雪紛如, 劍閣天低金牛之土逖矣 非惟聖上之意不欲俱生, 抑亦羣下之情皆願一戰 然念成敗之數, 不係强弱之形 楚人縱多失民望者久矣, 滕國雖小行仁政則王之 竪子不足與謀方切咸貳之怨, 皇天假手有命佇看統一之休 豈以征伐乎哉, 惟在安集而已 誠能 不侮鰥寡以生生而自庸, 如視股肱思賢賢而易色 一夫不獲惟恐澤不究歟, 群哲末登必日誠未至也 然後  聞聖人之政願爲聖人之氓, 有王者之興豈無王者之佐 可撻楚國之甲烏敢當哉, 不費燕王之金馬今至矣 而君臣上下各盡其心, 自南北東西無思不服 九州可指掌而取, 一劍成馘項之功 願上從之, 急先務也 請曰 有大德必得其位旣見曆數之在躬, 聞善養盍歸乎來宜以撫育而爲道 王不敢後, 政所當先 欽 神毋呈符, 天子有氣 ▣(安)天下於一怒五百必興, ▣關中之三車億兆願戴 土無裹足不至, 民亦延頸而望 頃緣秦鹿之背馳, 乃與楚猴而角逐 始以▣(兄)弟之義北面懷王, 終□▣(寬)大之仁西指函谷 秦關百二先入之盟遽寒, 蜀道三千新造之邦何處 安能鬱鬱於此, 欲擧濯濯之征 ▣(顧)□楚之剛强難與爭者, 雖南鄭之疲弊不愈死乎 苟不能審勢察機姑忍一時之憤, 則何以救焚拯溺永建萬世之功 誠當鬪智不鬪力之辰, 盍以得民爲得賢之本 無所取無所幸旣爭篚于玄黃, 有是政有是心可無愛於黎白 若大旱望雨宜示子惠之仁, 如巨川作舟庶致寅亮之弼 民旣足則富矣誰不足哉, 玉無脛而至焉況有脛者 若稽創業之主, 未有固本而亡 非民罔與守邦邦以民保, 得賢可以共國國由賢興 誠使遐裔之氓皥皥如也, 必多峨冠之士于于來之 況彼强楚之重瞳, 實是亡秦之屬耳 爲淵敺魚爲叢敺爵古人豈欺, 如火益烈如水益深今時則易 於斯二者固難容保小人, 孰能一之咸仰豁達大度 望 十起師禹, 三吐從周 造次須臾之間恒軫若保之念, 危急存三之際益切如渴之誠 則 引養引恬兆民允懷, 自魏自齊群哲皆往 乃率三千臣同德之士, 肇開億萬年無疆之基 當 近日月光, 如左右手 仰以事父俯以育子如何使斯民飢, 勞於求賢逸於得人必曰惟我后德</Answer>
			</Answerdata>
			<Additionaldata></Additionaldata>
		</Work>
		<Work id="7">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>樂天</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">漢雲陽令朱勃請赦故馬援之罪</Question>
				<Answer>駕御必英雄旣申山河之誓, 忠貞負寃恨盍赦泉壤之臣 帝其念功, 彼誠何罪 竊念故臣馬援, 實是同德鷹揚 始邊城之牧羊壯志久困於款段, 逮草昧之逐鹿奇功思附於龍鱗 暫致壟右之飄蓬, 久失良禽之擇木 竪子不足謨矣知井蛙之▣尊, 沛公殆天授乎慕眞龍之▣度 懲防風之後至, 奉尺書而先容 何知非剌客□遇合實同於魚水, 誰爲畫此計□指點多賴於米山 玆升上將之壇, 蔚爲中▣(興)□□ ▣弋南指掃妖氛於先零, ▣(鈇)鉞西州壯鎖鑰於邊繳 及玆交趾之叛, 益殫鞅掌之勞 耄矣無能猶思燭 대본에는 ‘蠋’으로 되어 있으나 촉지무(燭之武)의 인명에 따라 바로잡았다. 武之□▣, 老當益壯尙效廉頗之據▣(鞍) 屬値蠻夷之不恭, 復見方叔之薄伐 金城方略孰踰充國之老臣, 玉塞屯營咸服李廣之飛將 方當奉天之討, 佇期指日而平 知有國不知有身精靈遽返於箕尾, 見其出未見其入丈夫竟斃於沙場 四七際而服勞死而後已, 二十年之盡瘁國耳靡他 那知貫日之忠, 反被浮雲之蔽 睚眦有憾終作下石之擠, 侈哆成箕迄極中山之謗 將軍無罪佇見昭考之辨姦, 市虎成疑未免慈母之投杼 曾謂馬革之志, 詎有犀珠之貪 丹陵晝號痛松楸之莫返, 蒼蠅終點哀印綬之遽收 赤蜺長虹洩重泉寃枉之氣, 皇天后土鑒百年忠義之心 忍令入地之忠魂, 久作戴盆之寃魄 欽 黃河千載, 白水眞人 勞馮異以璽書勳舊擧全於終始, 念賈復之功績哀榮猶極於死生 惟此斷斷之忠, 獨抱冥冥之痛 譖說得售豈唯治道之疵, 恩禮罔修抑亦聖德之累 望 痛黃鳥之止棘, 念死馬之蓋帷 亟收風霆之威, 特霈雷雨之解 則 其人雖已杇亦必結草於泉臺, 玆予未及知寧有拔木之天譴 當 欣欣有喜, 斷斷無他 自頸宮門縱媿孟嘗之客, 獨明周勃庶幾袁絲之風</Answer>
			</Answerdata>
			<Additionaldata></Additionaldata>
		</Work>
		<Work id="8">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>조휘(趙徽)</Name> 
					<Courtesyname>자미(子美)</Courtesyname>
					<Pseudonyms>송파(松坡)</Pseudonyms>
				</Person>
				<Residence>상주(尙州)</Residence>
				<Origin>풍양(豊壤)</Origin>
				<Year>
					<Birthyear>1543</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">漢郭伋請選衆職當簡天下勿專用南陽人</Question>
				<Answer>庶官罔及昵旣盡用人之規, 何地不生賢盍廣籲俊之道 敢陳敷求之術, 庸神時升之猷 竊惟衆職之煩多, 只取一方而不足 高祖屈群策非特沛中之蕭何, 武王有同心豈嫌海濱之呂尙 務得俊士已矣, 何必故鄕乎哉 欽 俾乂如堯, 則哲齊舜 其難其愼猶恐賢才之或遺, 無黨無偏豈▣私昵之敢冒 第以北闕之淸列, 皆是南陽之故交 鄕黨有五世舊恩在私情而雖▣▣(賢)愚無不在身, 官爵非一人己物於公道則▣(有)妨用舍安可以地 非徒帝鄕之傑盡是其人, 豈以天下之英更無他出 安知賢哲之佐, 棄在遐荒之陬 如欲坐致太平, 曷若旁求俊彦 求馬者但求冀北燕雲遺不世之蹄, 取玉而只取崑岡藍田蘊連城之寶 而況人主之宅俊, 敢以地望而補人 用至公而擇能, 以小人而窺聖 上何嫌於同郡, 下或疑於二天 方當廣運之朝, 容有未盡之事 莫非王土親疏何擇於鄕閭, 共惟帝臣忠誠敢異於故舊 無偏求於一邑濟濟, 須博選於四方瑣瑣 寧文王皆爲吉士之可用, 無膴仕誰曰親舊之偏加 望 怜臣渴求之誠, 許臣旁招之懇 與天下更始卽頒廣選之音, 視四海同仁更吝專用之失 則 水北去水南往容有遺逸之憂, 山西出山東生佇看將相之盛 當 益勵素節, 更竭丹忱 薦賢四達之聰雖未及受賞之美, 分憂百里之外庶不忘拾遺之望</Answer>
			</Answerdata>
			<Additionaldata></Additionaldata>
		</Work>
		<Work id="9">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>조휘(趙徽)</Name> 
					<Courtesyname>자미(子美)</Courtesyname>
					<Pseudonyms>송파(松坡)</Pseudonyms>
				</Person>
				<Residence>상주(尙州)</Residence>
				<Origin>풍양(豊壤)</Origin>
				<Year>
					<Birthyear>1543</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">唐許孟容請以裴度爲相大索賊黨</Question>
				<Answer>賊不得棄其戶方懋四海之憤, 帝曰來命汝翼盍起一介之忠 無踰老臣, 不索何獲 欽 超出百辟, 坐朝四吏 斬李錡凶殘江東乃定, 掃劉闢之亂逆劒外卽平 凡在率土之濱, 莫不望風而服 顧惟淮蔡之老賊, 敢梗聲化於累朝 據一隅而倔强包茅不入, 歷三世而傳受蔓草難圖 幾年天討之未行, 一朝聖怒之斯赫 蓬萊闕下未致南越王之懸頭, 馮敬胸中失函西支人之七首 凶徒自喜得計, 烈士莫不痛心 白日飛赤丸於九街嘻其甚矣, 蒼天護氊帽於萬死玆非幸歟 竊念此臣之忠良, 實爲聖朝之柱石 張子房之容貌雖類婦人, 韓淮陰之計謀無雙國士 願置台輔之位, 俾窮姦賊之根 爲陛下作舟作霖可見海內之咸仰, 搜國中三日三夜何患賊處之難知 不得罪人豈特長逝之私恨, 若墜凶計恐致後日之大憂 逆子亂臣益自此無忌, 奸人剌客將何所不爲 韓丞相府中豈徒有深井聶政, ▣(秦)天子殿上安知無易水荊軻 殄滅無遺須法盤庚之誥, 文武爲憲宜念吉甫之賢 安▣(危)所關, 聖明其監 望 怜臣葵藿, 察臣芻蕘 特相同德之臣, 以正不恭之罪  安陵郭外劍鋩詎加於袁絲, 淮南叛心蓄積應折於汲黯 當 更礪晩節, 益竭微誠 掌六師平邦縱忝大司馬之號, 務一心營職濫期諸大夫之前</Answer>
			</Answerdata>
			<Additionaldata></Additionaldata>
		</Work>
		<Work id="10">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>조석윤(趙錫胤)</Name> 
					<Courtesyname>윤지(胤之)</Courtesyname>
					<Pseudonyms>낙정(樂靜)</Pseudonyms>
				</Person>
				<Residence>한성(京)</Residence>
				<Origin>배천(白川)</Origin>
				<Year>
					<Birthyear>1606</Birthyear>
					<Deathyear>1655</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">漢待詔賈捐之請罷珠犀郡</Question>
				<Answer>勅天之命方懋制治之要, 廣地者荒盍棄無用之土 無勤遠畧, 恐貽近憂 欽 丕承燕謨, 光紹鴻業 中國有聖可見海波之不揚, 率土皆臣比如衆星之拱北 朝野拭目於新化, 蠻夷延頸於仁聲 言念珠犀別區, 實是閩越古壤 開北戶而向日地褊炎海之陬, 機毒矢以待人俗類野禽之性 肆自上古之世, 不作中國之民 仗武揚夷雖繼聖祖之開拓, 負固爲逆屢見小醜之跳梁 卽今南繳之風塵, 久貽北闕之宵旰 楚氛甚惡縱橫蜂蠆之屯, 苗頑不恭寂寞翡翠之貢 猷詢廊廟誰能爲我籌之, 謀動干戈皆曰發兵旣了 然臣一得之慮, 殊異諸公之言 大邦爲讎怒宜赫於問罪, 遠人不服戒亦深於省躬 無爾累我疆雖務闢國之廣, 不虛內事外尙念保邦之要 惟彼一隅之蠻荒, 本與五服而懸絶 民皆斷髮奚必辱我衣裳, 土是不毛焉足隷諸版籍 邇者安遠者悅可使慕義而歸仁, 來不拒去不追豈止觀兵而耀武 欲報纖芥之怨是誠何心, 安用彈丸之坊地非不足 矧今生民之失所, 竊恐師旅之非時 騷屑里閭堪嗟鴻鴈之未集, 暴露荒裔誰怜猿鶴之不歸 殺人以求惡可忍於父母, 非民罔在憂實深於蕭墻 如欲海內之乂安, □罷方外之經理 文德所曁自有同仁之休, 幅員旣長何損一統之盛 夏后之東漸西被職貢不出於九州, 秦皇之北伐南征暦數才止於二世 玆前代得□(失)之可觀, 而聖世鑑戒之所存 望 察臣前箸之籌, 納臣後甲之戒 不足惜也, 何以伐爲 捐自絶之殊隣, 寢好大之謬算 則 德深恩普佇看重譯而來, 歲登人和聿致邦本之固 當 砥礪駑鈍, 報答龍光 憂時抗言庶無忝於祖考, 引君當道終不負於聖明</Answer>
			</Answerdata>
			<Additionaldata></Additionaldata>
		</Work>
		<Work id="11">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>심제(沈𪗆)</Name> 
					<Courtesyname>자미(子美)</Courtesyname>
					<Pseudonyms>사천(沙川)</Pseudonyms>
				</Person>
				<Residence>한성(京)</Residence>
				<Origin>풍산(豊山)</Origin>
				<Year>
					<Birthyear>1597</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">漢待詔賈捐之請罷珠犀郡</Question>
				<Answer>中國有聖乎德化方洽於遐邇, 南人復反矣郡邑宜罷於窮荒 何快於斯, 請姑舍是 欽 北辰居所, 南面無爲 呼韓革心撫先王之洪業, 亡秦屬耳徵建元之窮兵 四裔咸囿於庭衢, 百蠻已襲於冠帶 顧惟珠厓之絶域, 邈在瓊海之中洲 鳥面夷言自是化外之殊種, 蚌胎寶産素稱域中之珍奇 風烟不通於堯封, 星文邈隔於周野 連境土於百粤久屬老夫臣佗, 開郡縣於一隅蓋自武皇帝世 炎風毒霧去者十無一還, 夕叛朝降殆玆百有餘歲 徒勞益戍而添防, 未見飮化而歸仁 故今吏士之逢殘, 寔緣驕悍之狃習 廟謨已定爭議南土之揮戈, 我武維揚佇看北闕之懸首 然念小醜之玆蠢, 焉用大衆之斯興 人今脫兜鍪六合漸致於同軌, 君已富土壤一丸詎裨於自新 日闢國之周王仁不以力, 歲加兵之秦帝得何補亡 不治乃深治莫謂乘虛之可惜, 力服非心服許令懷綏而自安 稽首爭來已見諸國之寶玉, 無脛自至何愛厥貢之蠙珠 矧當周歲之告凶, 復此魯賦之悉索 去年戰今年戰虛老三軍, 前出師後出師動▣(費)萬計 不幾虛內而事外, 可戒爭地而殺人 望 下三尺之德音, 恢萬里之明見 特宣報罷之詔, 俯循請棄之便 則 師旅長征免致暴露之苦, 蠻夷率服俾輸就日之忱 炎繳獲安, 溫澤旁霈 當 拾遺紫闈, 待詔金門 何相見之晩耶, 長太息者此也 縱媿諫征伐之主父, 竊追治安策之先臣</Answer>
			</Answerdata>
			<Additionaldata></Additionaldata>
		</Work>
		<Work id="12">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>남훤(南翧)</Name> 
					<Courtesyname>백도(伯圖)</Courtesyname>
					<Pseudonyms>창명(滄溟)</Pseudonyms>
				</Person>
				<Residence>한성(京)</Residence>
				<Origin>의령(宜寧)</Origin>
				<Year>
					<Birthyear>1609</Birthyear>
					<Deathyear>1656</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">唐玉眞公主請從使者陳夔遍訪其夫</Question>
				<Answer>妾不知死所矣方痛伉儷之相離, 吾豈若親見之願從求訪之使者 將數行之哀淚, 奉一封之懇辭 欽 仁均鶺鴒, 澤洽鰥寡 咏桃夭葛覃之句無匹夫匹婦之寃, 作花萼相輝之樓有宜兄宜弟之樂 顧惟薄命之妾, 早蒙厚送之資 漢家平陽屢獲黃金之賜, 魏關公主新嫁白首之郞 鳳凰樓中寧同蕭史之飛去, 烏鵲橋上不作織女之相望 頃緣胡騎之陸梁, 而致仙仗之播越 金鞭斷絶不待九馬之同馳, 玉輦蒼黃未暇八駿之陪出 遑遑亂離之星散, 慘慘骨肉之飄零 寶玦珊湖白衣行於何處, 離顔玉箸紅袖泣於路隅 海內干戈難尋存沒之地, 閨中弱質詎識南北之途 痛會合之無期, 思奮飛而不得 皇情惻隱遽下詔草之十行, 求覓殷勤遂發行李之一介 一夔足矣雖曰使者之必尋, 百爾思之不如妾身之偕往 懷人之情曷極, 爲婦之道當然 載飢載渴寧憚一身之悴, 言驅言邁不遠千里之程 苟面目之相看死無所恨, 若音容之永隔生亦何顔 悲莫悲兮■別離生逢何地, 得不得之有命彼蒼者天 可謂至誠之感神, 豈無良辰之邂逅 望 俯諒賢節, 特賜鑒臨 念竹染城崩致湘妑杞婦之哭, 哀琴前鏡裡有孤鸞別鶴之啼 俾承鳳綸, ▣(丕)從驛使 則 其妻不識也寧失豫子於市中, 與人常得之可見劉郞於山上 當 潛心默禱, 竭力旁求 矢死靡他倘人間之不遇, 伏劍送使 대본에는 ‘死’로 되어 있으나, 필자가 ‘使’로 수정하였다. 庶地下之相逢</Answer>
			</Answerdata>
			<Additionaldata></Additionaldata>
		</Work>
		<Work id="13">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>정태화(鄭太和)</Name> 
					<Courtesyname>유춘(囿春)</Courtesyname>
					<Pseudonyms>양파(陽坡)</Pseudonyms>
				</Person>
				<Residence>한성(京)</Residence>
				<Origin>동래(東萊)</Origin>
				<Year>
					<Birthyear>1602</Birthyear>
					<Deathyear>1673</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">■裴度請許吐蕃所求詩書禮記等書</Question>
				<Answer>曁朔南被敎旣致梯航之來, 今天下同文盍從經書之請 與其進也, 姑惟敎之 欽 胡越一家, 臣妾四海 行中庸九經之序其一曰柔遠人, 舞大舜兩階之干所先者敷文德 刀斗永絶於沙塞, 玉帛爭集於塗山 顧惟吐蕃, 邈在荒服 無烈風陰雨懷越裳重譯之誠, 悅周公仲尼慕陳良北學之志 玆馳一介之使, 遂求四經之編 用夏變夷雖天子歸斯受矣, 面人心獸諸大夫闢之廓如 然微臣一得之至愚, 恐今日群隊之或謬 其雖云九夷八蠻之屬陋如之何, 宜以告二帝三王之書變而至道 況三百風雅記鳥獸草木之名, 而五十典謨載刑政敎化之具 誅亂臣討賊子魯史之大義甚明, 辨貴賤記人倫戴紀之宏綱悉備 宜推右文之化, 卑革左袵之風 行聖人是聖人咸仰文明之德, 進中國則中國寧靳經籍之頒 若稽太宗文皇帝貞觀八年化洽萬國, 至如林邑高句麗新羅百濟命頒諸經 惟帝念哉, 所親聞者 望 嘉外夷之慕義, 體先王之同仁 遂令西域之殊方, 以振東魯之餘敎 則 灝灝爾噩噩爾誦訓誓比興之辭, 渢渢乎泱泱乎咏謹嚴節和之奧 庶變侏離之俗, 轉作絃誦之鄕 當 贊揚聖功, 撫綏凶醜 五餌係單于之頸縱媿賈生, 七旬格苗民之頑願覩昭代</Answer>
			</Answerdata>
			<Additionaldata></Additionaldata>
		</Work>
		<Work id="14">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>樂天</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">唐西川節度使韋皐請以陸贄代己</Question>
				<Answer>知人官人則哲方恢簡賢之心, 以某代某之身盍從讓職之請 非信莫可, 惟帝念玆 欽 洗甲中興, 屈己下士 太平庶幾可望神策釋駕鶴之權, 任官莫非惟賢虞庭致夔龍之讓 旣見才傑之登庸, 孰嘆賢路之崎嶇 顧念陸贄之孤忠, 實是三代之良弼 聲華早澈於朱邸已擅斗南之名, 亨衢久照於紫泥幾草山東之詔 屬當奉天之役, 益殫擎日之誠 興元頒罪已之書果見悍卒之泣, 瓊林封瀝血之疏久叶內相之稱 肆應明主之知, 最被不世之遇 失王之處始荷千金之求, 得君其專俄超百僚之長 豈意經濟之日淺, 遽見君子之道消 哆侈成箕莫返東山之袞, 忠賢去國孰和南風之琴 永言無似之臣, 尙保善地之處 伏闔抗義未效靑蒲之爭臣, 爲國措賢實同金吾之老將 無寧方面之任, 以讓國耳之忠 欲爲王留顧乏回天之力, 徒得君重冀降代某之音 矧念三川之舊藩, 玆實四海之岩邑 天下精兵處也控萬里之山河, 閫外得軍制之專一隅之禦侮 況今河朔之跋扈, 亦由保釐之非人 憲萬邦淮夷來王宜得吉甫之方略, 撫百姓諸侯內附莫如曲逆之奇謀 故知調鼎之大賢, 必能運斤而代斲 綸巾羽扇何難玉壘之經營, 金圭繡裳定係雪山之輕重 蕭何薦曹參爲相方騰畫一之歌, 杜預代羊祜總戎克壯鎖鑰之寄 在古之濫, 於今可師 望 察臣之忱, 納臣之懇 亟令喬木之老, 俾代細柳之營  則 兵事節度付卿佇見眞儒之無敵, 國家安危注意孰嘆大老之未歸 當 同寅協恭, 若己有技 宣威敵愾縱媿猛虎之在山, 推賢讓能竊願匹馬之歸第</Answer>
			</Answerdata>
			<Additionaldata></Additionaldata>
		</Work>
		<Work id="15">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>樂天</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">唐李大亮請以己官授張弼</Question>
				<Answer>明主待有功方恢懋賞之典, 厚意久不報盍許讓官之忱 再生之恩, 昧死以聞 欽 小善必錄, 大度有容 馬周初客常何肆霈進賢之賞, 玄齡所共患難寧忘創業之勞 旣羣情之交孚, 致百僚之相讓 顧惟一介之賤, 早逢四海之屯 失陳嬰之依久作驚栖之鳥, 爲楚人所遇殆同沸鼎之魚 依依霜葉之殘骸, 凛凛蕭菌之利刃 欲定天下誰惜壯士之刑, 在今日中已急晷刻之命 求生無路何意適丁斯辰, 視死如歸遽見救己君子 人方刀俎將就酈生之烹, 得免須臾幸賴滕公之釋 肆脫危喘於虎口, 獲拜眞主之龍顔 千載一時濫蒙遭遇之盛, 十生九死寧忘濟活之心 未曝報恩之腮, 恐先塡壑之骨 有如白水思粉七尺之身, 不及黄泉每切方寸之佩 愛思殞首之地, 莫如遜官之宜 非大王莫貴臣己享分茅之寵, 微夫人不及此敢忘結草之誠 旣深一則仲二則仲之恩, 詎緩出乎爾反乎爾之報 老父抗敵感懷尙切於幽冥, 野雀含環物情亦有此報復 今人有德何安靑紫之自紆, 縱彼不言忍獨丹朱乎吾轂 矧念前哲之受施爾情安得默然顧彼仲子之賜, 雖在一飯而亦酬若子不忘本矣宜從曲逆之言 望 念玆在玆, 以德報德 亟賜聖命, 以循愚衷 則 君雖恨臣寧有王稽之歎, 我必報毋庶遂韓信之言 當 毎思巾車, 不忘丘壑 讀荀悅之漢紀縱媿明主之知, 庶貢喜於王登毋負國士之遇</Answer>
			</Answerdata>
			<Additionaldata></Additionaldata>
		</Work>
		<Work id="16">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>說之</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">宋趙普請釋諸將兵權</Question>
				<Answer>民皆引頒望之方撫一統之熙運, 天下自此定矣蓋收諸將之兵權 肆當洗甲之辰, 敢陳後庚之策 欽 凝祥夾馬, 應期屬猪 中天萬國明日光揭五閏之陰曀, 丁年五星聚奎躔啓萬世之文明 咸仰聖武之止戈, 孰蹈屈强之覆轍 第念前代之釀亂, 率由驕將之用兵 徒得士卒心始焉招亡與納反, 不聞天子詔終乃跋扈而飛揚 寔用于戈日甚生民之塗炭久矣, 遂成河朔故事累代之衰亂極焉 幸曁開國之初, 深鑑前車之覆 天尊地卑乾坤定誰敢擊柱而呼, 君禮臣忠上下和共享分茅之寵 然將臣尙握重柄, 而禍患不絶其源 是豈長久之謀, 實惟腹心之疾 攀鱗而附翼雖曰周王同姓之臣, 勢逼於權高恐非漢帝善將之計 況藩鎭之繼亂, 致王師之累興 如欲保全乎終始, 莫若收攬其權柄 還賈復之印綬狗馬絶歎於一時, 賜王剪之宅田富貴何憂於百世 非但兵革永息, 抑亦恩蒙兩全 望 諒臣經遠之謀, 察臣燭微之鑒 亟下綸綍, 温諭丁寧 從容杯酒之間俾釋重負, 咫尺天威之下洞開誠心 則 牛桃林馬華山旣無天下之不服, 帶黄河礪泰嶽寧有沙中之偶言 當 以之死生, 庶乎夙夜 一則仲二則仲也縱未及古人之才, 待國士報國士焉竊願效平生之志</Answer>
			</Answerdata>
			<Additionaldata></Additionaldata>
		</Work>
		<Work id="17">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>강항(姜沆)</Name> 
					<Courtesyname>태초(太初)</Courtesyname>
					<Pseudonyms>수은(睡隱)</Pseudonyms>
				</Person>
				<Residence>영광(靈光)</Residence>
				<Origin>진주(晉州)</Origin>
				<Year>
					<Birthyear>1567</Birthyear>
					<Deathyear>1618</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">宋御史張叔椿請治留正棄國之罪</Question>
				<Answer>將焉用彼相哉旣多棄位之罪, 未有蒙後君者請置負國之科 敢竭丹忱, 敬簪白筆 欽 金聲夙振, 龍德正中 以巽行權, 幹蠱用譽 受禁中之密詔, 定天下之危機 百官莫敢不哀, 四方皆謂曰智 言念聖朝向日之變, 實是歴代振古所無 僊馭莫返於賓天人抱罔極之痛, 玉體不起而仆地誰任恤宅之宗 臣民莫知所依, 宗祜不絶如線 維匡實係於元老, 社稷都付於上台 竊惟留正爲人, 乃居輔相之地 置諸公之首壽皇親擢於具僚, 仍兩府之崇太上亦任其舊德 百責所萃, 萬死難酬 燥濕欲其調和宜勿憚握蛇騎虎, 震撼必也鎭定不幸則舍魚取熊 昔賢無不由之, 大臣固當如是 畢竟捧頭而擇利, 未聞捐身而奉公 出國門而上章詐稱大夫種疾, 遯荒野而滅跡致報丞相何亡 腹心手足之義掃如, 元首股肱之體安在 龜玉倘毁於櫝裏在家不知, 同瑁莫捧於賓階是誰之責 望 諒臣討罪之心, 察臣執法之正 畔官離次究其五鼓之肩輿, 背國循私繩以三尺之王法 則 安劉氏必勃誰以夷險而貳心, 惟尹躬曁湯庶與國家而共戚 當 修明國是, 整頓朝綱 簡上霜筆端風庶致廷中之咸肅, 柱後冠馬外事期使仗下而皆驚</Answer>
			</Answerdata>
			<Additionaldata></Additionaldata>
		</Work>
		<Work id="18">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>선세휘(宣世徽)</Name> 
					<Courtesyname>덕미(德美)</Courtesyname>
					<Pseudonyms></Pseudonyms>
				</Person>
				<Residence>장흥(長興)</Residence>
				<Origin>보성(寶城)</Origin>
				<Year>
					<Birthyear>1582</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">宋寇凖請勿幸西凉州</Question>
				<Answer>推心置人腹旣盡撫育之仁, 蹙額見羽毛盍念巡狩之弊 肆切遮途之懇, 敢陳復道之猷 欽 黄屋非心, 蒼生軫念 乃聖乃神乃武思帝舜之至治, 于逸于遊于畋法文王之申戒 同樂必及於百姓, 一遊爲度於諸侯 若朽索而臨民兢兢業業, 乘飛龍而御極皥皥熙熙 肆致四方之無虞, 聿見中國之有聖 屬玆天下之霓望, 正合地上之風行 蚩尤拂天遠指金河之域, 雨師啓道遙洒玉塞之塵 五載一巡省方之禮備矣, 高秋八月御駕之氣翔焉 西幸龍庭孰不縘我后至, 東臨岱岳可以比先王觀 然愚臣爲王計之, 斯今日何等時也 去年戰今年戰歲且荐飢, 前出師後出師海內虛耗 十家九散勞來還集之無人, 五郡三州父子兄弟之相別 傷心慘目有如是乎, 旰食宵衣此其時矣 況凉州最爲地角, 而民力未有土毛 古月狂風秋馬之塵屢起, 黃沙白草春燕之巢無依 念瘡痍之如傷是心足王, 聞車馬而疾視可畏非民 望 回朕車而返行, 念皇輿之敗績 吾何修也降德音於南宮, 朕先安之絆龍媒於北闕 特加垂衣之化, 勿爲荒服之行 則當 來吾道先, 從大夫後 行帝而帝縱未贊玉燭之治, 畜君好君庶幾陳瑯瑘之□</Answer>
			</Answerdata>
			<Additionaldata></Additionaldata>
		</Work>
		<Work id="19">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>황신(黃愼)</Name> 
					<Courtesyname>사숙(思叔)</Courtesyname>
					<Pseudonyms>추포(秋浦)</Pseudonyms>
				</Person>
				<Residence>한성(京)</Residence>
				<Origin>창원(昌原)</Origin>
				<Year>
					<Birthyear>1562</Birthyear>
					<Deathyear>1617</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">宋張守請以六思之不倦</Question>
				<Answer>思厥德保其家邦皇輿期返於萬里, 呼彼天憂我父母孺慕宜軫於兩宮 玆當克勤之秋, 敢陳維則之道 欽 迪上帝命, 莅中國民 初服納進修之規動容李網之披懇, 半臂承來救之敎灑泣曺勛之獻書 咸仰聖孝之出天, 佇見戎狄之感化 何圖四郊之多壘, 而致二聖之寄公 戎馬江南漸生高皇之白髮, 風霜漠北幾泣晉帝之靑衣 父老望河朔之象, 歲月變旄丘之葛 春風長樂未聞漢帝之壽觴, 曉月龍樓久廢周王之問寢 固宜思慕之罔極, 豈可頃刻而蹔忘 峻宇雕墻遠念依壁之苦, 珍羞玉食可忘索蜜之飢 服輕煖於九重絶域之辛苦當想, 專與奪於一己受制之言動可憐 念使令之無人可安媚妾之進御, 嗟侵軼之孔棘豈忍臣僚之受朝 在人子何忍忘之, 念吾親不遑處矣 觸目茹痛聖念敢弛於君親, 寓物興懷孝思罔間於夙夜 思之又思而不置, 日復一日而在玆 明發有懷二人舜慕恒切於五十, 深讎未復九世吳薪詎撤於始終 然皆思念而已乎, 莫若恢復之速也 提一旅於靈武忍恝父母之蒙塵, 回六馭於舊都實是陛下之達孝 望 察前聖揚武之美, 納微臣事親之誠 遂於廣殿之中, 無忘遠地之慕 則 長慶樓下可見唐宗之驂乘, 五國城邊不聞衛侯之糊口 當 勉戒金人之緘, 益堅介石之節 倡孝理爲本縱未贊不匱之念, 與讎虜俱生庶不作苟活之計</Answer>
			</Answerdata>
			<Additionaldata></Additionaldata>
		</Work>
		<Work id="20">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>정문부(鄭文孚)</Name> 
					<Courtesyname>자허(子虛)</Courtesyname>
					<Pseudonyms>농포(農圃)</Pseudonyms>
				</Person>
				<Residence>한성(京)</Residence>
				<Origin>해주(海州)</Origin>
				<Year>
					<Birthyear>1565</Birthyear>
					<Deathyear>1624</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">宋王巖叟請面對程頤命之以宮</Question>
				<Answer>大哉爲君也進德方懋於月將, 學而後臣之用賢宜先於日接 玆陳拔茅之請, 冀副側席之求 欽 體禹拜昌, 師文宅後 四目四聰之旣達嘉乃德而旨乃言, 五服五章之得宜共天位而治天職 十寒誰嘆於吾退, 庶明篤弼於予違 顧惟校書郎程▣, 實是天下士儀表 兄及弟講明正學傳不傳之遺經, 河而洛振起文風覺後覺於來世 發身恥由於科目, 見道已極於高明 有懷堯舜君民不愧三代上群哲, 從事格致誠正是謂千載下一人 故玆京官之特恩, 實欲近人而便學 然萬乘深拱於九重都俞未遑於一堂, 而衆賢明揚於庶官簡拔尙遺於大德 儒林望孤於致澤, 聖學誰贊於緝熙 頗乖親賢之方, 殊失懋官之道 修天爵人爵自至引君宜責於眞儒, 受三德六德之宜籲俊當急於昭代 矧惟君德之修否, 亶在賢士之親疏 予罔聞于行商宗稱美於傅說, 王誰與爲善宋君見譏於孟軻 固宜登崇於俊良, 俾盡啓沃於左右 望 敷奏以言虛聖心而受益, 啓迪在位示王公之尊賢 俯頷鶚薦, 特加龍光 則 接髦士時多豈但涵養乎聖德, 信仁賢治國抑亦振作於斯文 異端廓然驅除, 吾道賴以扶植 當 承王無斁, 擧爾所知 官以諫爲名縱未能曁僚匡辟, 后非賢罔人竊自效以人事君</Answer>
			</Answerdata>
			<Additionaldata></Additionaldata>
		</Work>
		<Work id="21">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>濟而</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">漢婁敬請西都關中</Question>
				<Answer>漢運當千一之期大勳旣集於馬上, 秦地有百二之險丕基宜宅於關中 肆陳利害之端, 冀察難易之勢 欽 天授大度, 神資宏謨 誅暴除殘屈英雄之群策, 創業垂統成子孫之遠圖 方當定鼎之辰, 遂有居洛之計 顧此三面受敵之國, 豈若四塞用武之邦 周命本於累仁縱云宅中而綿曆, 漢業成於百戰固當據險而鞏基 旣肇跡之有殊, 寧建邦之敢比 昔姬家之方盛, 迨東轍之旣移 雖致萬國之共臣, 未免諸侯之胥伐 興亡係君德之厚薄都邑雖非所論, 强弱在地理之險夷山河未爲無補 惟彼雍州之沃壤, 實是天府之名區 右隴蜀左崤函城池形勢之壯固, 南巴漢北胡越土地物産之肥饒 金城千里之瀰漫, 佳氣百年之蔥鬱 兵力莫强於天下是乃居重而御輕, 事變或起於山東何難扼項而拊背 盍宅玆而基命, 永恒是而配天 卿士不謀長咸稱姬籙之享遠, 龜筮皆協吉寧嫌秦祚之促亡 望 圖大業於萬全, 加睿思於一得 棄瀍洛之帝里, 開渭陽之神京 則 綿玉祚於無窮聿見肯常肯構, 奠金甌於不拔永使傳子傳孫 九服咸寧, 萬世永賴 當 借前之籌, 夏國如家 雖被竪儒之誅不敗乃公之事, 敢攄狂夫之慮仰補我后之猷</Answer>
			</Answerdata>
			<Additionaldata></Additionaldata>
		</Work>
		<Work id="22">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이지온(李之馧)</Name> 
					<Courtesyname>자문(子聞)</Courtesyname>
					<Pseudonyms></Pseudonyms>
				</Person>
				<Residence>안변(安邊)</Residence>
				<Origin>공주(公州)</Origin>
				<Year>
					<Birthyear>1603</Birthyear>
					<Deathyear>1671</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">烏江亭長請急渡烏江</Question>
				<Answer>臨流不肯渡方歎九仞之虧, 捲土未可知敢緩一葦之抗 亦足以王, 不是無舡 恭 渡江以西, 望風皆北 秦兵大敗鉅鹿下咸服沈舟之謀, 漢軍皆入睢水中誰當拔山之力 將見舟車所至, 莫不妾臣以來 何圖陸襲水慄之威, 反遭兵少食盡之患 大小七十有餘戰永訣帳下美人, 子弟八千無一還孰禦泗上亭長 行何踽踽也斯切曷歸之懷, 美哉洋洋乎將引不濟之命 第念丈夫之偉量, 固異堅子之偏心 其如申恩何縱無面於復見, 欲成大事者詎可拘於小嫌 事始定於蓋棺, 功必有於乘木 滕壤雖小文王之百里有餘, 禹績可恢少康之一旅猶在 男兒在天地利不利之有時, 翻覆若波瀾漢爲漢之何必 是知一勝一敗乃常事於兵家, 豈若匹婦匹夫徒自經於溝瀆 只隔一帶流水, 莫毁萬里長城 善始必也善終, 有忍乃其有濟 歸斯受矣定見爭迎之父兄, 追者及之亦無可招之舟子 將安將樂, 其虛其徐 望 察可績之乃言, 愼無臭乎厥載 捨蹙蹙靡騁之牡, 乘泛泛其逝之舟 則 木道乃行, 天意可占 誰謂宋遠利涉曾不崇朝, 莫如楚强伯業其在異日 當 觀水有術, 運施如神 顧山河而興嗟縱未戒舟中之敵國, 解寶劍而不受庶幾效江上之丈人</Answer>
			</Answerdata>
			<Additionaldata></Additionaldata>
		</Work>
		<Work id="23">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>濟而</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">宋程子請於冬至日改賀爲慰</Question>
				<Answer>七日之復誕屆方切追遠而感時, 三年之喪未除盍亦改賀而爲慰 祗申以禮之懇, 仰煩惟聰之聽 欽 自盡通喪, 益隆達孝 幪裳入卽位盡情文威儀罔愆, 素冕恤宅宗見羹墻哀慕不替 第緣慶辰之聿迓, 方有縟禮之載陳 寅賓出地之明縱茂對時之慶, 啓懷終天之痛忍受亞歲之儀 禮旣殊於吉凶, 情豈混於喜戚 至孝有終身之慕毎驚時序之易遷, 疚懷抱無窮之哀益傷歲月之漸遠 矧當上壽之節, 若奉如生之靈 視一線之初長孝思隨時益永, 覺萬彙之潛動哀感與物俱深 忍使百僚而歡呼, 重貽一人之慘怛 國方遭於變禮, 事難循於常規 負扆執介圭是可忍於在疚, 釋冕反喪服蓋亦出於從權 顧念霜露之憎悲, 宜擇賀慰之合理 行履端之謬賀尙徒文之何裨, 進順變之懇辭庶宸抱之少舒 禮無違者, 事豈偶然 盡臣子奉慰之誠雖曰不可, 寬聖上節物之感斯或得宜 望 俯察邇言, 率循大卞 鑑喪焉用弊之說, 念哀不有慶之謨 亟降停賀之音, 特從代慰之請 則 盡其倫盡其制孝已加於百王, 宜於禮宜於情法可垂於萬世 當 敷陳經義, 討論典章 當成王訪落之初雖未贊時敏之學, 在商宗思道之日庶幾陳遂事之非</Answer>
			</Answerdata>
			<Additionaldata></Additionaldata>
		</Work>
		<Work id="24">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>채유후(蔡裕後)</Name> 
					<Courtesyname>백창(伯昌)</Courtesyname>
					<Pseudonyms>호주(湖洲)</Pseudonyms>
				</Person>
				<Residence>한성(京)</Residence>
				<Origin>평강(平康)</Origin>
				<Year>
					<Birthyear>1599</Birthyear>
					<Deathyear>1660</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">宋司馬光請罷諸路鹽鐵盡復其舊</Question>
				<Answer>政在養民旣飭農工之務, 國無漁利盍禁山澤之証 玆陳復古之謨, 冀補鼎新之化 欽 敎承父母, 德著慈孫 節百度之酸鹹擧無遺策, 審萬機之輕重思致丕平 第觀金石之編, 不載銅鹽之法 山非吳郡豈無炊玉之勞, 井異蜀都盡榷輸薪之價 群邪蠹國被自推沙, 萬姓罹殃怨深成錯 幸屬圖治之日, 盍先剗弊之方 曾知謬亂之章本非先志, 孰謂更張之事未可遽行 亟蠲諸路之鹽, 重示我家之制 望 特垂荃念, 曲採蕘言 遵水府之常科, 黜庶長之遺□ 則 生生有業儘歸命於化爐, 利利無私咸仰流於德海 當 持衡贊理, 食淡礪心 耄矣無能縱蔑鹽梅之效, 死而後已彌堅鐵石之腸</Answer>
			</Answerdata>
			<Additionaldata></Additionaldata>
		</Work>
		<Work id="25">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>樂天</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請表">唐郭子儀請同受子瞹妄言之罪</Question>
				<Answer>忠臣必求於孝方恢延世之規, 賊子近出於家盍受同坐之罪 父不能敎, 臣固當烹 欽 君君臣臣, 幼幼老老 輦懷恩之母仰聖德之寬仁, 念張說之功法先帝之惻隱 旣有罪而肆赦, 方與物而爲春 顧念無狀之臣, 乃有不肖之子 莫知子之惡徒存溺愛之心, 必敗趙之兵詎有先見之智 嘉會適際於不世, 誤恩偏及於乃家 以吾女妻之濫荷禁臠之寵, 毋妄言族矣反時俎醢之誅 那知自作之殃, 遽出興戎之口 安敢乃爾語旣及於乘輿, 是可忍乎顔不違於咫尺 言悖而出盍受及爾之刑, 孼難可逃寧免孥戮之典 方知無益之不蓄, 竊痛由汝而亡身 不善弓人之裘豈唯景升之豚犬, 將餒若敖之鬼殆甚越椒之豺狼 意者被患之來, 實出寵昵之過 然念驕兒之不戢, 莫非若翁之無良 龍伯口無擇言旣蔑汝曹之戒, 茫滂身不爲惡亦乏訓子之心 養敎固媿於義方, 刑辟詎逭於身上 妾無隨坐豈臣心之所安, 死且不辭矧家事之任長 雖蒙覆載之含垢, 常媿首領之共完 不慈不忠有是父而是子, 義刑義殺忍吾戴乎吾頭 況無今日之懲, 恐難後來之戒 縱士卒暴虐毎慚秀實之言, 任子弟驕奢竊懼霍氏之禍 望 亟擧王法, 無貨私恩 遂令肆市之刑, 俾受同轘之律 則 東門牽犬豈懷李斯之嘆, 大義滅親可法石碏之志 當 毋爲子隱, 不死幸生 父嘗敎之忠縱有愧於前哲, 天運苟如此庶無憾於重泉</Answer>
			</Answerdata>
			<Additionaldata></Additionaldata>
		</Work>
		<Work id="26">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>오억령(吳億齡)</Name> 
					<Courtesyname>대년(大年)</Courtesyname>
					<Pseudonyms>만취(晩翠)</Pseudonyms>
				</Person>
				<Residence>한성(京)</Residence>
				<Origin>동복(同福)</Origin>
				<Year>
					<Birthyear>1552</Birthyear>
					<Deathyear>1618</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請箋">本朝禮曹請濟州訓導以文官差遣</Question>
				<Answer>一道德而同俗聖敎旣溢於遐荒, 立師表而擊蒙儒臣宜遣於海域 冀裨作新之政, 仰陳革舊之方 恭 道大堯天, 敬躋湯日 學敎遵三代共追周雅無斁之隆, 禮樂積百年興蔑漢家未遑之陋 斯致式穀之美, 蔚啓以寧之風 念彼東瀛之一隅, 邈在南荒之千里 版籍入昭代雖已作聖人之氓, 風氣接蠻鄕猶未化禮義之俗 武城之絃歌寥落, 河汾之講學荒涼 是豈降才之有殊, 實由立敎之不善 騎馬遭官長罵未聞鄭虔之才名, 讀書被學士嘲安有文翁之敎養 誨人旣慚於不倦, 從吾何望於如登 互鄕難與言雖未易平原之化, 晉鄙薰其德亦必待陽城而興 顧惟龍榜之溸流, 允合皐席之選 才旣薦於華國足動千里之文風, 學固優於窮經當布一方之敎雨 訓迪要在是矣, 選授其敢忽諸 念玆擇師而善誘, 著在歷代而可稽 湖學多俊彦之才亶在胡瑗之經義, 懷孟變固陋之習亦由許衡之訓謨 自非學問之精, 孰稱道德之任 望 廣無類之敎, 念造士之規 擢高第例除學官近法華制, 由捷科出爲敎授遠師宋朝 特送朝著之文儒, 丕變遐鄕之舊染 則 南陬服紫陽化庶見湖雀之舍魚, 閩海泝洙泗派豈有蜀犬之吠雪 當 典周邦之禮, 守伯夷之淸 遷師道於西州擧知雖妨於蘇武, 任趙德於湖學仰人願同於韓愈</Answer>
			</Answerdata>
			<Additionaldata></Additionaldata>
		</Work>
		<Work id="27">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이식(李植)</Name> 
					<Courtesyname>여고(汝固)</Courtesyname>
					<Pseudonyms>택당(澤堂)</Pseudonyms>
				</Person>
				<Residence>한성(京)</Residence>
				<Origin>덕수(德水)</Origin>
				<Year>
					<Birthyear>1584</Birthyear>
					<Deathyear>1647</Deathyear>
				</Year>
				<Grade></Grade>
			</Authordata>
			<Answerdata>
				<Question sort="請箋">本朝禮曹請罷內需司</Question>
				<Answer>更張琴瑟乃可鼓方務懷蠱之新, 未有府庫非其財宜罷內需之局 玆當釐革之辰, 冀贊正大之謨 恭 ▣照四方, 鼎新庶政 有子考無咎聿追堂搆之基, 繼序思不忘毎切羹墻之慕 猗歟千載之會, 允矣百度惟貞 顧惟內需之司存, 實爲中禁之供奉 載六典而鞏創雖出一時之權宜, 更累朝而恢張寢失萬世之經制 王府旣別於關石, 利柄盡歸於貂璫 土地人民擅一國之肥厚, 珠玉錦繡來八方之委輸 裁制品式之自專關節不由於地部, 邪嬴奇巧之雜進敷納亦遠於中書 馴致度支之日貧, 未免邦本之蠹壞 周邦九賦僅出讐斂之餘, 天庫四星虛別淸都之側 念玆宿弊之疏滌, 莫若此日之先蠲 九旒五章有尙方之法服, 八珍庶品足仙廚之正供 胡設一司之冗長, 坐令萬品而失序 宮府爲一體可取武侯之論, 財用繫三司亦有宋家之典 況今瘡痍者未蘇, 方患事力之不贍 損上益下正欲足國而裕民, 先甲俊庚固當更化而見治 納錢西邸笑漢靈之私儲, 受獻瓊林慨唐宗之循貨 寧效尤於季世, 庶將多於前功 望 垂矜憂國之忱, 博考在廷之議 亟下令而蠲罷, 俾專統於司徒 則 革而新之, 財恤足矣 與之角與之翼安有不足之歎, 正其本正其源咸仰無私之德 當 恪居官次, 勉强駑材 楊善片言縱媿回天之力, 劉晏十長願效富國之能</Answer>
			</Answerdata>
			<Additionaldata></Additionaldata>
		</Work>
		<Work id="28">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>樂天</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="請箋">本朝備邊司請斬使焚書斥絶奴賊</Question>
				<Answer>萬邦思助順方興沐浴之師, 王法所共誅盍示絶斥之擧 臣言非耄, 王請勿疑 恭 恥千里而畏人, 竭一心而事大 討建胡之逆命慕成祖之協心, 憤鳥夷之假道體昭考之敷奏 適値小醜之猾夏, 益切大邦之尊周 老賊行吾滅之願以國而效死, 秋亳皆帝力也恥與賊而俱生 第念野心之輸平, 莫非天威之遠暢 效寸誠而款塞乍示革面而來, 奉尺書而求成敢逞搖尾之計 然念憬彼之獸性, 實非懷我之鴞音 且屠大梁不特秦人之虛喝, 自爲東帝奚止冒頓之慢辭 豈宜俛首而羈縻, 所當奮腕而痛絶 念皇恩之罔極父子君臣, 矧夷虜之無親戎狄豺狼 畏韓魏議其後也彼亦無如我何, 間齊楚不得免焉夫豈患於力弱 爰思赫怒而擧義, 莫若斬使而焚書 人得而誅寧廢梟戮之典, 宜投諸火永絶狼子之心 以至仁伐不仁所貴名正而言順, 殺無道就有道可謂急病而攘夷 是誠先人而伐謀, 詎效以大而事小 却契丹之求和昔聞麗代之興, 法小白之尊王佇期齊國之伯 望 納臣之懇, 察臣之忠 宜拒子女玉帛之求, 亟設刀鉅鼎鑊之具 則 國勢因玆鼎呂重, 西賊聞之心瞻寒 忠貞有辭於中朝, 威靈咸被於外裔 當 請借前箸, 永毖後艱 譬北極拱之亟斬右袒之輩, 蹈東海死了冀免左袵之歸</Answer>
			</Answerdata>
			<Additionaldata></Additionaldata>
		</Work>
		<Work id="29">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>강백년(姜栢年)</Name> 
					<Courtesyname>숙구(叔久)</Courtesyname>
					<Pseudonyms>설봉(雪峰)</Pseudonyms>
				</Person>
				<Residence>한성(京)</Residence>
				<Origin>진주(晉州)</Origin>
				<Year>
					<Birthyear>1603</Birthyear>
					<Deathyear>1681</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">周公進七月篇</Question>
				<Answer>天位孔艱所戒者逸, 民情可見其鑑于玆 丌下一篇, 眼前千里 欽 卽祚以后, 恤民惟先 念遺大投艱于身無彊惟恤, 茂對時育物之德不見是圖 顧惟羣生之休戚, 實係一心之敬怠 是有丕子之責其敢荒寧, 不知小人之依卽何保惠 故勞者須歌其事, 是詩也非偶然成 耕穫菑畬宜物土於百里, 衣服飮食順月令於四時 吟蟋蟀於秋郊築我場圃, 鳴倉庚於春日執彼懿筐 公則獻豣而納氷, 私焉殺羊而置酒 索綯乘屋其可緩乎, 剝棗烹葵此維時矣 一年十二月首稱流火之辰, 八章三百言尾以介壽之祝 亦旣勞止, 茲惟艱哉 視遠爲明聖德豈資於膚識, 有懷必達微衷尙切於箴規 字字丁寧詎云堂陛之遠, 粒粒辛苦可想田野之勞 矧念先后克艱, 率致生民乃粒 誕后稷有相之道實苞實方, 篤公劉于胥斯原乃倉乃積 顧惟我后, 將多于前 念 雖忝周親, 不如召奭 嘆行役於零雨幾泣熠耀之章, 媿感應於反風謾進鴟鶚之計 至於七嗚呼之進戒, 亦非多才藝而善鳴 欲獻狗馬之誠是臣職耳, 敢將蒭蕘之說爲王誦之 卽康功田功縱未贊保民之化, 奏艱食鮮食庶幾竭憂國之忱</Answer>
			</Answerdata>
			<Additionaldata></Additionaldata>
		</Work>
		<Work id="30">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이원진(李元鎭)</Name> 
					<Courtesyname>정경(鼎卿)</Courtesyname>
					<Pseudonyms>태호(太湖)</Pseudonyms>
				</Person>
				<Residence>미상</Residence>
				<Origin>여주(驪州)</Origin>
				<Year>
					<Birthyear>1594</Birthyear>
					<Deathyear>1665</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">漢王褒進聖主得賢臣頌</Question>
				<Answer>天申命用休快逢作聖之運, 后非賢罔乂猥進獲保之辭 敬奉言論, 略紓情素 欽 知人則哲, 任官推賢 聰明睿智足有臨猶勉克念之學, 侍御僕從罔非正益殫如渴之誠 竊惟國士之才能, 實是邦本之器用 愼簡責其任則爲治不勞, 先利善其事則就效斯衆 拙匠使鈍徒汚顔而勞筋, 庸夫馭駑只傷吻而弊策 逮歐冶之鑄結綠截玉斷肪, 曁伯樂之御飛黃過都如愧 信人物之相得, 覺彼此之懸殊 故宜辟之膺圖, 待賢佐而敷化 旣申朝而凝慮, 又丙夜而捐懷 誰與治天下乎仰包瓜之有殞, 所以易海內也冀拔茅之連茹 求哲人肇垂統之基須灰素遠之路, 賚良弼熙繼緖之業合闡揚側之規 必有聖後有賢英髦自至, 勤於求逸於得功施可弘 豈惟帝王之爲然, 其在人臣而亦若 苟背時而圖事何異投石之□, 及遭世而運籌有同合膠之漆 虎嘯乙於靑山飛廉送冽, 龍振甲於滄海屛翳致陰 堯舜禹湯文武之上臨, 稷契皐夔伊呂之下應 萬邦惟臣而德溢有截, 四海來王而化漸無知 恬淡雍容自臻眉壽之域, 呴嘘呼吸何羡羽化之倫 利見大人稽蓍策而協吉, 思皇多士被管絃而流徽 念 化鳥遺氓, 蹲鴟賤士  孝悌陰風之道論昧幽情於垂簾, 詞賦凌雲之逸才謝壯志於題柱 適緣四子之講德, 濫蒙一人之知名 顧深極陋之慙, 難塞厚望之旨 爰分六節, 用疏一篇 首尼父春秋之要可則審己, 足寧考歌詠之本宜效得人 倘於三餘, 採其一得 旁招俊乂列於庶位縱未及傳說之賢, 游揚德業贊其成功庶不負吉甫之作</Answer>
			</Answerdata>
			<Additionaldata></Additionaldata>
		</Work>
		<Work id="31">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이경석(李景奭)</Name> 
					<Courtesyname>상보(尙輔)</Courtesyname>
					<Pseudonyms>백헌(白軒)</Pseudonyms>
				</Person>
				<Residence>한성(京)</Residence>
				<Origin>전주(全州)</Origin>
				<Year>
					<Birthyear>1595</Birthyear>
					<Deathyear>1671</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">黄帝羣臣賀平蚩尤</Question>
				<Answer>伏以 北辰列衆九有仰紫極之尊, 南面承乾一統成玉祚之鞏 是知 聲敎攸曁擧山梯而海航, 霜露所均咸陸慴而水慄 故知 如日斯照日光所以銷氛, 逆天者亡天道不能去殺 惟我國家 億兆戴己, 千一逢辰 祁野效靈天意可占於電繞, 景雲呈瑞土德爭頌於時雍 握瑤圖而萬邦寧, 仗黃鉞而六合定 謳歌玉帛不歸牛首之雲仍, 鼓舞雷風共識龍顔之明聖 豈料蚩尤之蠢爾, 馴致海內之騷然 逞淫巧而造兵利盡銅山之穴, 肆貪虐而奮戟人懷鐵額之威 匿形潛影漲妖祲而匝地, 徵風嘯雨萃雜種而成群 我武維楊先德敎而後戰, 不期而會競奔走而前驅 於是我后 提舊習之干戈, 縱新敎之貙虎 指南有制行宣濯濯之靈, 逐北非難爰啓堂堂之陣 高鋒長轂, 赤芾蔥珩 驚電掣於川原, 擁雲從之諸侯 行師用大鴻之籌策, 決勝有應龍之神奇 始蝟起蜂飛敢謀拒轍, 竟魚駭鳥散卽同摧枯 身膏上谷之郊, 骨暴山陽之野 攙搶一掃開太平之乾坤, 壁壘皆空捲中堅之旌旆 兵前草木動萬乘之威風, 仗外山河帶六軍之喜氣 豈直 氷天桂海入版籍之輸, 玉檢銀繩秘岱畝之影 是宜 咏仁蹈德祝鳳曆於千齡, 輝後耀前播鴻休於億載  表曰 四海鏡於至淸欣覩聖人之作, 一戎衣而大定幸見逋寇之平 王師有征, 仁者無敵 於皇我后 壽丘毓慶, 熙水騰祥 報三捷於坂泉將相風后力牧, 調五氣而光宅曆數天命人歸 非無白龍之輸忱, 亦有縉雲之述職 顧玆獸身之不享, 妄恃烏合之寔繁 虺毒潛吹霧氣昏於郊壘, 狼心自肆鋒刃交於王圻除殘烏可緩乎爰赫一怒, 用兵誠不得已蹔移六師戎車挾雷仙仗引熊羆之士, 劍氣衝斗軍容騰虎豹之群 攀龍五玉之侯, 壓卵泰山之重皇天眷佑受玄女之靈符, 會朝淸明騁赤魃之神術塵淸涿鹿之野, 警息封豕之兇金壇翠翠旗拂九宵之佳氣, 玉輅華蓋爛五雲之瑞光 日月重熙, 天地交泰 臣等 徒忝際會, 愧之揄揚偃武修文豈獨陪崆峒之駕, 披丹紓素竊庶贊金石之鐫</Answer>
			</Answerdata>
			<Additionaldata>幷引</Additionaldata>
		</Work>
		<Work id="32">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>신희계(辛喜季)</Name> 
					<Courtesyname>사가(士佳)</Courtesyname>
					<Pseudonyms>송서(松西)</Pseudonyms>
				</Person>
				<Residence>한성(京)</Residence>
				<Origin>영산(靈山)</Origin>
				<Year>
					<Birthyear>1606</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="賀表">虞朝群臣賀鳳凰來儀</Question>
				<Answer>大哉君也方頌巍巍之休, 覽而下之忽覩昭昭之瑞歡均百獸, 祥冠四靈 欽后 胄襲黄軒, 帝命玄德得其位得其禄訟獄謳歌, 作之君作之師聖神文武 凡在兩露霑被, 咸仰日月光華玆當千載一時, 欲聞正聲六律致中和於天地萬物育焉, 在治忽於神人一夔足矣 盡善盡美德蔑以加, 皦如繹如廟焉而饗才聞簫韶之迭奏, 遂見鳳凰之來儀翔千仞之紫宵爲聖人出, 振九苞於丹穴得和氣先距步蹌蹌應手舞而足蹈, 和鳴嘁嘁雜玉振而金聲 飽德何待於琅玕, 處仁不借於梧桐薰風和暢欣聽五絃之音, 慶雲輪囷竝作一代之瑞 感應之妙可見, 治樂之象在玆倘非大聖作爲出乎萬萬, 豈使休徵備至致此洋洋庶尹允諧, 百工相慶竊觀仁鳥之見, 亦罕大猷之時 巢有熊之東園曾傳修道之效, 集陶唐之阿國用表明德之休猗歟今日之祥, 展也前聖之揆 爭先覩之爲快, 不圖樂之至斯 念 俱乏股肱之才, 獲際都兪之盛鳥獸咸若何幸親見於身吾, 燕雀安知徒自抃賀於大厦</Answer>
			</Answerdata>
			<Additionaldata></Additionaldata>
		</Work>
		<Work id="33">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>仲文</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="賀表">宋朝群臣賀五星聚奎</Question>
				<Answer>天開鳳曆屬王化之休明, 星粲奎躔占人文之宣朗太平今日, 千載一時竊觀帝王之興, 必有象緯之瑞聚東井而漢受命, 繞南斗而唐啓基 昭昭其靈, 班班可考皇宋御極, 峻德格天乃乾德之五年, 當暮春之三月爰有降□之彩, 始見貫珠之形 念此樞精厥數惟五, 聚彼奎宿維斗第三德輝昭融豈在衆星之列, 祥光爛煜實爲六緯之宗甘露之降不足論, 慶雲之見無以過遂省淸臺之奏, 以驗太史之占 天運循環無往不復, 皇猷賁餙此時爲然蔚啓馨香之治, 昭示文明之兆 欽 端拱穆淸, 光宅區宇不愛祥不愛寶天地協和, 可移相可移民災孛掃滅明堂旣亮, 乾象孔昭 臣等 幸際昌辰, 恭承玄造賡南風之曲縱慚股肱之良, 拱北辰之居願獻崗陵之祝</Answer>
			</Answerdata>
			<Additionaldata></Additionaldata>
		</Work>
		<Work id="34">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="賀箋">本朝群臣賀復三都</Question>
				<Answer>四年黄河不解兵方憂百里之蹙, 一片靑丘復舊物幸覩再造之功多壘無羞, 食土有慶 恭 金聲玉質, 天錫日躋統虎踞龍盤之三韓鬱蔥佳氣, 達鷄鳴狗吠之四境烟花太平舜紀咸仰於東漸, 魏地孰患於西喪睠彼三京之佳境, 實是一國之名都 敍彛倫而敎民夙稱箕邦之舊壤, 種穄田而拓業會作王氏之鞏基逮我聖祖之龍飛, 乃於漢陽而鼎定聖神十三代禮樂文物之爲盛, 金湯百二雄山谿襟帶之足憑 頃緣疆域之啓戎, 而致蛇豕之食國崆峒過仙仗幾嘆白馬之妖氛, 夷陵辱先人久抛靑氊於賊藪 衛國未見於守玦, 唐祀久曠於薦櫻 幸賴至誠之感天, 忽覩長鞭之及馬 明組練於楚甲才報凶巢之殄殲, 棐烏鳥於齊城旋聞妖孼之逃遁 漢儀復覩, 周命維新 蒙籠之隻輪復肆雖未大雪羞恥, 文武之境土有指依然舊都人民 杖杜騰歌, 鍾簴生色猗歟三都之克復, 亶由萬全之神謨 父師之風俗猶存仁賢可想於今日, 麗代之山河罔缺形勢無異於昔時而洛邑峙後而帶前, 宜王者宅中而圖大陸沉於腥膻之窟, 壁完於灰燼之餘 幾悲宗社丘墟, 復喜乾坤淸泰是謂君之靈也, 意者天或啓之復唐家兩京可比秉鉞之績, 定楚地千里不待增兵之謀 銀河洗甲兵佇見三陲之奠枕, 袞衣明日月咸仰一人之凝旒功業煥然光宗, 父老感而揮涕於戱盛德, 展也昌期 念板蕩後丹忱, 干戈中白首 幸逢聖作, 可已長言當淸蹕之去都豈日扈駕之績, 及鑾輿之返國願殫祝華之呼</Answer>
			</Answerdata>
			<Additionaldata></Additionaldata>
		</Work>
		<Work id="35">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>권집(權緝)</Name> 
					<Courtesyname>경문(景文)</Courtesyname>
					<Pseudonyms></Pseudonyms>
				</Person>
				<Residence>함창(咸昌)</Residence>
				<Origin>안동(安東)</Origin>
				<Year>
					<Birthyear>1656</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="賀表">唐朝羣臣賀銷毀金銀器以補軍國之需</Question>
				<Answer>握瑤圖而登皇方恢居上之德, 毁珍寶而足國聿覩昭儉之風吾無間然, 國其庶幾 欽 卽祚以後, 將多于前落天星於禁園夙著靖亂之績, 軫宵旴於初服無替戒侈之心 咸仰太平之施爲, 復覩貞觀之風采第念奢靡之俗, 有累聖明之治綺羅周身爭尙怙侈之習, 錦繡耀目實爲弊化之原 至於尙方之供, 率多玩好之器荆楊正貢盡歸雕琢之工, 麗水眞精只爲鍛鍊之巧 ▣財費用顧非省侈之方, □目嫉心大壊崇儉之道何幸聖主之令德, 亟恢昭代之弘規殃必及於吾將何取於▣(珍)玩, 足以表其志非所樂於奢華 矧軍國財用之不足天倉有歛彩之嘆, 而民生恒産之無多海內貽索錢之愁爰下日邊之綸音, 以示天意之懃懇輟器用無益之作可見銷毁之盛心, 補國家不時之需丕示節省之大度 民惟邦國本用紓徵斂之煩, 撰爲天下先咸頌儉素之治豈日少補哉可代數年之資, 以其價計之奚啻十家之産 玆皆去奢而去泰, 豈非裕民而裕財抵壁投金聿追帝堯之從儉, 菲衣惡食可見大禹之爲民 方前古而匹休, 貽後來而作則 念 逢辰有命, 惴已多慙志以道寧縱愧召公之進戒, 毋輕民事庶追傅說之吉君</Answer>
			</Answerdata>
			<Additionaldata></Additionaldata>
		</Work>
		<Work id="36">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>유도삼(柳道三)</Name> 
					<Courtesyname>여일(汝一)</Courtesyname>
					<Pseudonyms>산암(散菴)</Pseudonyms>
				</Person>
				<Residence>미상</Residence>
				<Origin>진주(晉州)</Origin>
				<Year>
					<Birthyear>1609</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="賀表">本朝羣臣賀世子回轅</Question>
				<Answer>燕山北望方切父老之思, 鶴鴽東還實獲宗社之慶不圖今日, 復見前星 恭 以夏啓賢, 在春宮久一飯亦一飯恒修日三朝之儀, 謳歌者謳歌咸頌月重輪之象 周家之根本旣固, 漢儲之恭儉遠聞頃在丙丁之間, 遽遭百六之會數萬騎之鐵馬誰能禦乎, 三百年之封疆且苦兵矣 北軍飛渡天塹已失於長江, 南漢孤危地理無賴於三版存亡社稷豈無北地之心, 眷係臣民未遂東海之志苟免白登之辱, 乃作靑城之行 日暮秦關去故國兮千里, 天長薊海望美人兮一方脫虎口而經還誰憐楚臣之計, 瞻烏頭之未變謾積燕嗣之羞況此國運之益屯, 以致聖候之不豫 龍樓問寢久違咫尺之威, 驛使傳書不禁方寸之亂物極則反豈回還之無時, 天誘其衷幸旋歸之有日佳氣向於金闕萬物生顔, 睿想近於丹墀千官拭目 廟貌如古感愴之懷幾多, 壼儀維新悲喜之情交極二聖重歡庶幾勿藥有喜, 都人聚覩咸曰不瑕或傷 實在天精英之默佑, 由平日仁孝之夙彰此時何等時耶經今古未有之變, 不幸中之幸爾副斯須無死之望萬姓係心, 八路延頸 念 干戈十載, 鋒鏑餘生負絏從軍未效晉人之節, 禦車歸國常媿趙卒之忠何幸東土之將興, 得見北轅之重返凡有血氣之類請祝聖人, 協贊匡復之猷是在世子</Answer>
			</Answerdata>
			<Additionaldata></Additionaldata>
		</Work>
		<Work id="37">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이식(李植)</Name> 
					<Courtesyname>여고(汝固)</Courtesyname>
					<Pseudonyms>택당(澤堂)</Pseudonyms>
				</Person>
				<Residence>한성(京)</Residence>
				<Origin>덕수(德水)</Origin>
				<Year>
					<Birthyear>1584</Birthyear>
					<Deathyear>1647</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">唐楊州刺史進端午江心鏡</Question>
				<Answer>璿機揆景聿迓重千之祥, 寶鑑燭幽玆效職方之獻恭承故事, 小輸微忱 欽 瑤圖應期, 玉燭斡化赤心大訓知主器之莫如, 關石和鈞遵王府之則有 天人合歡曰維端陽, 節序回環以正仲夏沐蘭湯而致潔載煥周章, 懸艾人而去邪姑從荊俗來翔方岳三千里淮海維楊, 大啓明堂第一貢江心之鏡 碧玉萬丈採首陽之精英, 彩鷁中流命甌冶而鼓鑄靑菱照水使沅湘兮無波, 白月團秋從霄漢而齊朗玆爲百鍊奇玩, 允合九重正供 整衣冠視瞻可以恭己居體, 惟服餙器用不爲悅目娛心況此執御之珍, 亦備盤盂之警高懸堯殿魑魅魍魎焉逃, 斜倚秦臺心肝肺腑無隱 以此喩彼, 何施不宜 念 職忝分銅, 才劣琢玉工匠咸精其藝荷聖明而何功, 恭敬在幣未將捧筐篚而自慄祗修禹貢, 佇充周庭 ▣▣(龍樓)寢門莫陪賜羹之列, 物▣(華)天寶第伸獻芹之誠</Answer>
			</Answerdata>
			<Additionaldata></Additionaldata>
		</Work>
		<Work id="38">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이경석(李景奭)</Name> 
					<Courtesyname>상보(尙輔)</Courtesyname>
					<Pseudonyms>백헌(白軒)</Pseudonyms>
				</Person>
				<Residence>한성(京)</Residence>
				<Origin>전주(全州)</Origin>
				<Year>
					<Birthyear>1595</Birthyear>
					<Deathyear>1671</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">漢丞相蕭何謝自追韓信</Question>
				<Answer>臣聞 白旄除殘伏熊羆於牧野, 金臺奮烈貯俊英於燕家 矧乎 雌雄未分四海沸於百戰, 興亡在此一士賢於萬兵 而臣 以一介布衣, 値千載際會 攀鳞附翼幸則有焉, 發蹤示人功蔑如也粗知急賢之爲務, 適當聞鼓而思良猛士雲翔非無賈勇之志, 謀夫雨集亦有運籌之能 豈意 時之多艱, 事乃大謬剛强仁義周天命之有歸, 百二崤亟奈梟雄之背約惟蜀國之巖邑, 豈王業之偏安 去墳離親幾多思歸之輩, 宵奔星遁太半在亡之人念玆一韓奇才, 非如諸將易得一劍渡淮水風塵早識帝王, 三年處囊中燕雀安知鴻鵠 麾下都尉, 郞中舊官脫南冠之幽囚皆壯其貌, 接鬷明之片語妄擬先容屬今日之知亡, 蓋未遑於入告 人或不諒迹頗涉於逋逃, 王請勿疑志惟在於追及非眞將則莫可, 舍此人而其誰胡爲乎一隅漢中, 亦足以幷爭天下權後知輕重也失今難追, 事乃有緩急焉不遠而復 始寸誠之莫曝丞相誤耶, 幸大度之優容有君如此庶幾與子偕化, 佇見爲王前驅 表曰 誰能辦此事愚計方切於進賢, 惶恐無他腸自追實急於得士措躬無地, 知我者天 念 始自沛中, 早從陛下 執文吏之刀筆未著汗馬之功, 收相府之圖書粗效指獸之績 常思有謨入告, 所願以人事君按天下之山河尙歎紛紛未定, 撫劍外之形勢安能鬱鬱久居舊約旣失於函關, 新憂已迫於南鄭 謳歌將士多越吟而思歸, 道路蒼黃驚衛士之漸散顧惟韓信之俊傑, 展也公侯之千城屈壯心於少年中情非怯, 寄生涯於漂母大智若愚 在楚何官非沐猴之可用, 爲漢則勝有滕公之先知能懷擇木之明, 久潛治粟之列誰知道亡者衆, 坐失國士無雙 事急不可徐行欲忠國耳, 是求有益於得爲王留之不知我者謂亡, 惟此心之可質禮則然矣固難逃於自專, 帝其念哉實是計非得己 手左右之如失蓋王心將信將疑, 顔咫尺之不違仰天表且喜且怒臣言非詐, 聖度如天 遇 神龍著祥, 澤蛇應讖 馬上勳業已垂八九之成, 駕御英雄不啻三千之士 故輸思將之念, 亦容追止之臣 不 得人者昌, 携手以上爲相爲將, 同德同心 何憂鹿死無期, 永贊鷹揚之烈</Answer>
			</Answerdata>
			<Additionaldata>幷引</Additionaldata>
		</Work>
		<Work id="39">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>심제(沈𪗆)</Name> 
					<Courtesyname>자미(子美)</Courtesyname>
					<Pseudonyms>사천(沙川)</Pseudonyms>
				</Person>
				<Residence>한성(京)</Residence>
				<Origin>풍산(豊山)</Origin>
				<Year>
					<Birthyear>1597</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">漢丞相蕭何謝命劍履上殿不趨</Question>
				<Answer>飮至記功烈旣荷分竹之疏榮, 禮異見群臣更蒙上殿之殊命橫腰誇貴, 跂足知恩 念 有何一能, 猥幷三傑授履圯下, 帶劍屠中 學蔑留侯張良, 才乏楚王韓信自愧刀筆椽吏, 徒持文墨議論給餉足兵粗知爲國之本, 發蹤指示敢云其功則人逮玆楚猴之就殲, 正當周爵之行賞 沙中偶語反居臣等上何, 海內威加猥蒙帝曰嘉乃方懼第一之位次, 復此異數之便蕃茅土加名何安獨多食邑, 劍履引上遄被殊等恩私玉帶暎吳鉤仍近寶座之巖邃, 赤舃升殷殿特靳文石之趨蹌腰間寶緱不同班心之解佩, 脚底銀絢猶存省眼之結綦 顧此瑣瑣之庸姿, 敢叨几几之優渥 遇 斷蛇開基, 斬馬爲盟賜劍北宮邁楚子之待下, 鍚復東土軼周王之懋功 遂令罔功之臣, 獲此無前之寵 不 戴履天地, 磨礪心衷七十被傷縱愧平陽之勇烈, 六奇出計庶殫戶牖之智謀</Answer>
			</Answerdata>
			<Additionaldata></Additionaldata>
		</Work>
		<Work id="40">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>임제(林悌)</Name> 
					<Courtesyname>자순(子順)</Courtesyname>
					<Pseudonyms>백호(白湖)</Pseudonyms>
				</Person>
				<Residence>한성(京)</Residence>
				<Origin>나주(羅州)</Origin>
				<Year>
					<Birthyear>1549</Birthyear>
					<Deathyear>1587</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">漢賈誼謝召對前席</Question>
				<Answer>蠻鄕此去萬里自分明時之棄捐, 鳳綸忽下九重更承天威之咫尺危衷倍激, 感淚何從 念 命舛時乖, 學迃年妙少有才未聞道假令得君而何爲, 徒泥古不通今設使從政則殆已 棲遲洛下心蹔明於是非, 夢遊虞庭志又尊於禮樂歌鹿鳴而自賀虛名偶忝於薦書, 襲燕石而爲珍瞽言妄擬於奇策 痛哭之辭氣雖過, 本心則慷慨無他孤忠自憐, 萬死誰惜永阻隣哉命縱未能賁餙山龍, 往爲王者師夫豈日以禦魑魅 故國何許, 長沙一隅扁舟弔湘流悼古人之先獲, 落日賦鵩鳥嘆今生之不辰魏闕遠隔浮雲心逐大江而不歇, 殘生一落瘴海身將隻影而爲隣生還幾時, 死亡無日豈謂不我遐棄, 乃曰來汝昌言楚水楓林招客魂之已散, 終南日下喜淸蹕之再聞 況當受釐之辰, 更切求道之念卜其夜而宣召特眷斷斷之臣, 庸玉汝而虛心莫示訑訑之色 蒙學淺近欲進治安之謀, 帝德高明每叩玄微之理 未知人焉知鬼雖未窮乎杳冥, 原其始反其終豈難言其情狀 玉漏沉沉而將半, 聖念孜孜而猶勤 含恩若玆, 圖報無路 遇 堯仁天覆, 舜智日昭 法大易之不遐遣收去國之殘骨, 慕中庸之眞盛矣知體物之至誠 遂令向隅之人, 獲承前席之寵 不 丹心不貮, 皓首如初 竊意君臣其於復古也何有, 亦曰仁義如吾敬王者必無</Answer>
			</Answerdata>
			<Additionaldata></Additionaldata>
		</Work>
		<Work id="41">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>신희계(辛喜季)</Name> 
					<Courtesyname>사가(士佳)</Courtesyname>
					<Pseudonyms>송서(松西)</Pseudonyms>
				</Person>
				<Residence>한성(京)</Residence>
				<Origin>영산(靈山)</Origin>
				<Year>
					<Birthyear>1606</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">漢伏勝謝使往授尙書</Question>
				<Answer>膠其口不傳微命幸全於亂世, 視吾舌尙在聖恩猥命於傳經壊爛有收, 滅死無愧 念 稷下賤士, 山東歇人少窺陳偏末有政事實用, 晩爲秦吏不過章句小儒適當始皇帝爲君, 粗守博士所官職幸不死於坑谷, 慘莫救於焚書毁龜玉於櫝中所主何事, 保簡冊於傳後雖死莫辭 重壁深藏尙留精一之旨, 寒灰烈焰不盡佶屈之書不幸八載之干戈, 更値三嬗之槍攘隨亂隨失其餘僅二十有八篇, 大經大法所謂存什一於千百誰知牛後之舊物, 獲覩馬上之宏規魯生莫行雖云日不暇給, 漢道方盛每喜天未喪文叔孫之綿蕞未行邦有道恥, 賈誼之治安莫上老無能爲 何圖抱經之多年, 遂遇好文之明主微言聖謨經籍尙缺於蘭臺, 旁搜遠求詔命忽及於蓬戶 甚矣衰也幾歎日邊之遙, 從而師之遽屈天上之使重設平生之絳帳居然問答難疑, 復被百年之靑編若爲發揮蘊奧同巫醫之專業縱曰聞道有先, 類聾瞽之無知奈此借聽求觀嗟寸步之難致知我者天, 使聖道而粗傳不墜於地顧痴女而含感, 對智囊而知榮豈謂九十年來, 逢此千一載會 況此尙書之奥義, 莫非古聖之微言二帝三王相傳之心法晳晳, 三謨二典當時之指意洋洋凡經幾聖人手成, 乃使一儒腐口授 陳洪範於周武榮比父師, 進新語於高皇寵逾陸賈蓋前古之未有, 顧老臣而何堪 遇 三世寬仁, 百年禮樂馳情堯舜豈若親見吾身, 比德商周罔俾專美於古 嘆絳灌無文而鄙撲, 恨蕭何不收乎經書遂令頭童齒之餘生, 亦蒙掌故面之異數 不 傾囷倒廩, 衛道尊經楚國之人寶焉敢擬能誦典墳, 蹇墓之木拱矣尙願無死須臾</Answer>
			</Answerdata>
			<Additionaldata></Additionaldata>
		</Work>
		<Work id="42">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>조석윤(趙錫胤)</Name> 
					<Courtesyname>윤지(胤之)</Courtesyname>
					<Pseudonyms>낙정(樂靜)</Pseudonyms>
				</Person>
				<Residence>한성(京)</Residence>
				<Origin>배천(白川)</Origin>
				<Year>
					<Birthyear>1606</Birthyear>
					<Deathyear>1655</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">漢李廣謝拜右北平太守</Question>
				<Answer>丹書記罪分甘沒齒於蓬扉, 紫浩傳恩叨蒙建牙於榆塞旌旗動色, 部曲騰歡 念 兵家者流, 將門之裔通肩善射小技粗習於穿楊, 結髮從軍微誠竊慕於横草初受知於文祖惜未封萬戶之侯, 逮效力於先朝才得爲八郡之守晚遇陛下之神武, 自許行間之驅馳 作衛將於未央敢云捍主之績, 領驍騎於馬邑曾無殲賊之功頃隨三將而出車, 遽見一敗之塗地行師疏簡那免輿尸之凶, 脫身歸來實切偷生之恥 國人皆曰有罪三尺之律莫嚴, 天子獨諒其情再造之恩至渥遂令棘圍之縷命, 來作藍田之布衣終南山中幾格猛獸之怒, 㶚陵亭下或遭醉尉之呵 塵已生於陰符, 夢獨往於朔野何意虜氛之作警, 而致仙枕之未安借箸運籌誰能千里而快勝, 聽鼓思師不忍一眚而棄人 盡洗失律之舊疵, 遄降起廢之新命不我遐棄趨一節於丹墀, 惟汝往諧畀五馬於靑海重磨寶劍動袖裏之星文, 試拂鐵衣耀身邊之雪色才受命於鳳闕, 已馳心於龍城壯氣凌雲長歌出塞之曲, 榮光滿路爭覩秉旄之行烽火照於甘泉憂深得猾夏, 人烟稀於沙漠政急行春 太原之師久勞方軫九重之睿念, 崤陵之恥未雪敢愛一介之微軀戴洪私而彷徨, 惜暮年而感激 遇 撫臨普率, 駕御英雄  思復九世之讎皇威遠振, 不棄數尺之朽群策爭陳 知臣雖昧兵機, 謂臣粗效邊事 宥過卽往, 責效將來 不 佩服知恩, 結草圖報 一戰大敗敵縱未及李牧之殲胡, 遠避不近邊庶幾追魏尙之衛國</Answer>
			</Answerdata>
			<Additionaldata></Additionaldata>
		</Work>
		<Work id="43">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이일상(李一相)</Name> 
					<Courtesyname>함경(咸卿)</Courtesyname>
					<Pseudonyms>청호(靑湖)</Pseudonyms>
				</Person>
				<Residence>미상</Residence>
				<Origin>연안(延安)</Origin>
				<Year>
					<Birthyear>1612</Birthyear>
					<Deathyear>1666</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">漢李廣謝拜右北平太守</Question>
				<Answer>豈吾相不當侯耶自分終老於牖下, 是天子欲用我也特許更試於生前遲暮之年, 報效無日 念 早事先帝, 初拜郞中結髮在邊敢云隴西第一, 輕身許國愧非天下無雙從征細柳之營未嘗戮力, 侍獵長楊之苑非常賜顔頻驚碣石之風塵, 再泣鼎湖之弓劍幸蒙聖明主之恩遇, 每慚公孫子之泣陳 收一代之人才何待魏無知之薦進, 備兩宮之衛尉猥與程不識而周旋萬戶侯豈足道哉想玉音之在耳, 一介臣斷無他矣枕金戈而誓心 長驅五六年幸免一挫, 轉戰三千里自歎數奇頃於元朔之間, 又値乘秋而下小敵信所怯負羽之王師不還, 大將知誰是受射之家聲已墜 對刻木於牢陛死灰寧復燃乎, 逢醉尉於灞陵夜獵何乃故也功名未就孺子長貧, 日月如流馮唐易老何圖北郡之寇擢, 奄起南山之屛居 玉節乍臨照乾坤之新渥, 金門一出聞鼓角之舊聲第念已試之涉才, 曷堪新喪之重鎭高牙大纛舊時將軍, 紫綬銀章今之太守旌旗直指影翻沙塞之雲山, 部曲重尋路熟關河之氷雪 廉頗能飯敢望再用之期, 魏尙在家忽降更召之詔人慚於古, 寵冠於今 遇 體文皇拊髀之思, 同高祖善將之略 挾矢射漢月寧有小單子之倔强, 論兵邁古風已開長平侯之幕府逢時之幸, 得君其專不 白首三邊, 黄沙百戰 提兵十萬縱媿樊舞陽之横行, 出塞東西庶與霍嫖姚而幷駕</Answer>
			</Answerdata>
			<Additionaldata></Additionaldata>
		</Work>
		<Work id="44">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>說之</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">漢丞相諸葛亮謝寄以大事</Question>
				<Answer>吾王庶幾無疾方切穆卜之誠, 大事今以付卿忽承敬保之命自然流涕, 何以爲心念 身寓隆中, 念絶天下掉三寸舌何望帝者之師, 托六尺孤素之君子之節徒緣千載之嘉會, 猥蒙三顧之隆恩許以驅馳奉恩命於危難, 竭其駑鈍誓凶徒之攘除思運幕中之籌, 期贊馬上之業 何圖克商之未旣, 奄見郊夏之爲災天未欲平聞四月之不懌, 王其罔害冀翌日之乃瘳誠未篤於秉珪, 疾惟幾於憑几 將軍排闥忽聞何憊之言, 羣臣入宮將迫不諱之問 寧知顧托之重, 誤及卑鄙之身爾相明時悲玉音之在耳, 公言受詔催感淚之交頤 輔幼匡復之權何可當也, 攝政危疑之際不亦難乎承遺命之自天, 措微躬之無地竊念調護之職, 必須忠謹之人 負成王朝諸侯惟周公方可責任, 立小子安劉氏非霍光莫能堪爲如臣湔薄之才, 曷堪審訓之命矧當傾覆之日, 政是存亡之秋北定中原恢漢之策方急, 南征瀘水討賊之師將興 玆旣受命以還, 益思效忠而死 遇 有度光武, 無憂周文成帝業於五年冀承前烈, 傳國祚於萬世思裕後昆 至令小臣, 俾補大伐 不 載吾君子, 報陛下知放之桐宮深有戒於伊尹, 延乎翼室期不負於召公</Answer>
			</Answerdata>
			<Additionaldata></Additionaldata>
		</Work>
		<Work id="45">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>강백년(姜栢年)</Name> 
					<Courtesyname>숙구(叔久)</Courtesyname>
					<Pseudonyms>설봉(雪峰)</Pseudonyms>
				</Person>
				<Residence>한성(京)</Residence>
				<Origin>진주(晉州)</Origin>
				<Year>
					<Birthyear>1603</Birthyear>
					<Deathyear>1681</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">漢關內侯韋玄成謝拜淮陽中尉</Question>
				<Answer>少也爲孤素乏幹蠱之譽, 多其有讓濫承鍚爵之恩環顧其中, 感淚自下 念 無能爲役, 不肖之兒恐墜家聲敢曰肯堂肯搆, 賴承庭訓粗知事父事兄 頃遭悶凶, 誤忝世祿有幽憂之病乃癏厥官, 抱罔極之懇敢有他志非敢爲特立之行竊比夷齊, 只自愧退讓之風未及泰伯 朋友有投章而救者反涉私情, 御史欲按法而誅之實出公議揆分義則當戮, 尙聖眷之包容旣叨關內侯之疏封, 更竊江南郡之重任 何圖右遷之寵, 特授中尉之官察其所安有何出人之行, 施於有政獲此嘉乃之褒何德以堪, 不意自致有所矜式聖念雖出於寵嘉, 不足重輕臣心實愧於虛受韓安國之持重出爲梁大夫, 董仲舒之明經移拜江都相臣何人也, 讓而得之 遇 立賢無方, 取人以善  愛樸直而遷太傅特褒夏后之賢, 選英俊而輔嗣君深納疏廣之說遂將不敢當之眷, 亦及無能爲之臣 不 一介無他, 三讓而得 歸老衡門之下縱違初心, 歷試諸侯之間庶殫愚悃</Answer>
			</Answerdata>
			<Additionaldata></Additionaldata>
		</Work>
		<Work id="46">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>구봉서(具鳳瑞)</Name> 
					<Courtesyname>경휘(景輝)</Courtesyname>
					<Pseudonyms>낙주(洛洲)</Pseudonyms>
				</Person>
				<Residence>한성(京)</Residence>
				<Origin>능성(綾城)</Origin>
				<Year>
					<Birthyear>1597</Birthyear>
					<Deathyear>1644</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">漢竹氏謝封竹夫人</Question>
				<Answer>資稱葛簟必應八月之選, 德耀管史宜躋四星之班名豈虛加, 寵不濫及是以 左右荇菜惟重后嬪之名, 鑄釜蘋蘩斯崇妃嫡之位 歌白苧於越國始首六宮之尊, 奏黄素於齊臺乃齒九御之列苟同草木之賤, 殊非拔植之宜雖復 常堅後凋之貞, 夜染朝酣之色 僅獲蒼官之鍚爵, 纔得花王之品題滿塘荷花只取喩於君子, 粧林梨雪徒見譬於貴妃凡荷珍異之材, 必有封植之寵至若 江南千樹橘貴比公侯之重輕, 泰岳五株松官超大夫之品秩 孰以木訥之質, 叨此桂籍之行 如竹 此君孱孫, 孤竹後昆根連楚水受汚衊於湘君, 氣動睢園凌綠樽於彭澤 盤根結笋徒誇碧玉之光, 冒雪停霜常泣黃苞之淚謬將虛中之性, 猥被不俗之看頃緣匠氏之先容, 遽叨寶座之置側 與子同夢未效聽鷄之誠, 乃安于身徒供占熊之吉慙無微管之績, 常懷在篋之愁 豈知夫 黃麻布恩, 丹葉書誥 嘉其貞愛其節比美號於筍班, 夜則臥晝則欹奪便寵於桂掖不我遐棄常留玉几之前, 居安慮傾俾厠瑱席之末織女乞契雖非七寶之升床, 道士持香不羨大輅之包貢 常陪甲帳之裏, 使除丙夜之憂彩奪臺山之色綾, 光凌錦衾之角枕邦有禮義不受解履之加, 邊絶風塵永侍肆志之臥 自驚樗櫟之散, 得承蘭蕙之堂祓除蓬萊宮寵優獨薦, 齊戒承華殿恩溢汝從祗切傾心, 唯知戴首是知聖上 不棄管蒯, 愛同絲麻 思夢見於周公方求臥寢之具, 冀占得於良弼斯探几席之安遂令如我之不人, 更忝縻爾之高品紫屛丹袞送凉潤於枕邊, 綠衣黃裳動光彩於身上 傾側爲戒, 俯伏知榮  謝曰 無人重高節下體自比於葑菲, 鍚余以嘉名右秩遽叨於椒桂竹竹知懼, 栗栗懷慙念 誠乏傾葵, 效蔑結草 韋編靑簡免被伏生之求, 鮮□柯亭幸脫伶倫之伐祗愛丹鳳之栖集, 巧作翠蛟之盤形戞玉篩金聲帶千林之雨, 輕陰翠色韻成一嶺之風 幸以朽木之材, 得預匠作之選荊楊錫貢寧羨禹制之正供, 錦繡粧文様出尙方之巧製未譬夏簟之疏冷, 恐作秋扇之棄捐何圖不遐之綸音, 獲及無用之槁簳 班高六儀愧極周南之卷耳, 品躋九嬪名同夏代之昭容靑娥在前豈有入宮之見妬, 玉女盈帳猶喜侍御之獨專 寧同斷草之根, 不類標梅之歎接黼衣於玉座常襲御爐之香, 引片夢於華胥祗奉寢殿之夜與帝同席却座何畏乎袁絲, 在渭之陽斬竿可避於呂尙 恐深集木, 澤洽頒麻 遇 德馨蘭荃, 化長蓂莢拔擢杞梓收楛箘不違任官之方, 拓開邊境種枌楡又得奠枕之安 遂令下地之弱植, 忝此上天之殊榮 不 虛心益貞, 堅節逾礪豈在他人後長襯紗幮, 常侍君子居不離錦帳</Answer>
			</Answerdata>
			<Additionaldata></Additionaldata>
		</Work>
		<Work id="47">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>채유후(蔡裕後)</Name> 
					<Courtesyname>백창(伯昌)</Courtesyname>
					<Pseudonyms>호주(湖洲)</Pseudonyms>
				</Person>
				<Residence>한성(京)</Residence>
				<Origin>평강(平康)</Origin>
				<Year>
					<Birthyear>1599</Birthyear>
					<Deathyear>1660</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">漢張敞謝拜冀州剌史</Question>
				<Answer>沒齒飯蔬方懷懲咎之志, 建牙分竹叨奉起廢之音何幸餘生, 更激殊寵 念 本以孤遠, 深佩眷知重然諾於私交寧有此態, 輪悃愊於明主斷無他腸 頃被大朝之彈章, 仍見小吏之侵語齊子成之非黨豈同高尾之親, 韓安國之在徒不忍田甲之辱觸王憲而擅殺臣罪自知, 排群謗而持原聖恩何量 孑然屛處於田野, 行矣自絶於人寰楓陛星辰倘有入夢之夜, 蓬戶日月摠爲泣愆之時甘與草木而同歸, 永作乾坤之棄物 何意鳴枹之有警, 旋致墜履之興思奄使節之臨門皆爲黯懼, 控短疏而詣闕王曰蠋前爰從賈誼夜對之餘, 却莅陶唐故都之境 丹書危命詎堪議賢之官方, 紫綬榮光別是戀舊之宸念年齡遲暮無望贖過於前途, 憂慮耗傷安能試可於隆委矧玆壺口之封域, 變成妹邦之▣婾 荊棘冞繁非特狗鼠之患, 萑蒲多聚已失鴻雁之居要須良牧之調誤, 奚用久廢之湔劣欲奉身而乞免寵不獲辭, 將强顔而趨官恐莫稱效廉符遺制庶戢偵儸之徒, 民版寬條尙布安集之政昔魏尙遇文帝謾自幸於重來, 而嚴助事武皇終未免於深罰臣之遭遇, 實超古今 遇  器使羣工, 鑑觀庶類滌瑕蕩垢式恢使臣之規, 拓材簡能俾盡養民之術遂令萬死之喘, 猥分九伯之權 不 思答隆知, 殫倍晩節 瓜期考績縱未覩褒璽之頒, 梅閣宣風或可先撫字之道</Answer>
			</Answerdata>
			<Additionaldata></Additionaldata>
		</Work>
		<Work id="48">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>홍서봉(洪瑞鳳)</Name> 
					<Courtesyname>휘세(輝世)</Courtesyname>
					<Pseudonyms>학곡(鶴谷)</Pseudonyms>
				</Person>
				<Residence>한성(京)</Residence>
				<Origin>남양(南陽)</Origin>
				<Year>
					<Birthyear>1572</Birthyear>
					<Deathyear>1645</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">唐郭子儀謝封汾陽王</Question>
				<Answer>受凶門之齊鉞制勝久慙於中權, 衍眞食於冀方疏榮遽超於異姓省顧蔑有, 踖踧何安 念 行伍老兵, 介冑賤品始從事於邊陲才堪百夫之長, 逮秉節於方鎭尙昧四種之書 適丁天寶之風塵, 猥殿恒翔之軍旅 枕戈自誓不欲與賊俱生, 受命以來只擬爲國一死 幸收河曲之利, 遂全馬邑之師 陷堅井陘正賴光弼之死鬪, 收功灃水實仰廣平之神謀 至於圻輔之肅淸, 莫非天威之震疊 王土尙窄▣▣(何心)祿位之高, 鄴城祗殘每▣(痛)鯨蜺之漏 屬當相州之役, 自致輿尸之凶 城濮喪師詎逭得臣之罪, 秦庭責效反復孟明之班 仍免鞅掌之勞, 得遂優遊之願 何圖戟纛之重任, 復行胙土之新封 絶導五等之崇名冠朝貴, 奠食萬戶之腆恩延世傳  歷觀國朝封爵之難, 有若英衛澈侯而止 臣何人也, 叨是恩哉 況藩鎭已狃於悍驕, 而摠戎必擇其威重 急則絶緩則弛誠難調娛, 怒而獸喜而人孰安反側 誠恐事機之失當, 乃貽宵旰之深憂 苟非全備之才, 詎當保釐之責 遇 功光列祖, 業盛中興 迅掃河朔之風塵授睿算而底定□□□, 固守帶礪之厚誓待功臣之特優□□□ 不 策駑暮途, 殫忠晩節 衛王室悍外侮庶幾對於龍光, 樂天休戴殊恩期永保於醇謹</Answer>
			</Answerdata>
			<Additionaldata></Additionaldata>
		</Work>
		<Work id="49">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>황신(黃愼)</Name> 
					<Courtesyname>사숙(思叔)</Courtesyname>
					<Pseudonyms>추포(秋浦)</Pseudonyms>
				</Person>
				<Residence>한성(京)</Residence>
				<Origin>창원(昌原)</Origin>
				<Year>
					<Birthyear>1562</Birthyear>
					<Deathyear>1617</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">鄭衆謝拜軍司馬</Question>
				<Answer>戎庭持使節幸逭辱命之誅, 幕府參軍僚濫荷踰分之寵 臣猶自愧, 物議謂何 念 蹶張麤人, 材官賤士 誦三百能專對素乏使乎之才, 得十萬願橫行徒切壯夫之志 曩値乏人於朝著, 猥被啣命於匈奴 忠有愧於子卿偶拒魏律之擁劍, 驕已甚於老上幸免鄭吉之留胡 生還雖荷於君靈, 使事未竣於狡虜 念王事靡盬敢忘循國之心, 謂夷情無厭輒陳遣价之失 綸音旣勤於汝往, 偏性尙昧於時宜 忠臣不擇事安敢懷巧避, 愚見非爲身計屢煩懇辭 對刻木而自傷, 嘆匪石之莫轉 在縲絏謂非罪孰明其冤, 竢鈇鉞之臨身自分不免 鷄詔一霈於恩典, 駑質再生於明時 豈料家食之未淹, 遽蒙天寵之不貲 職分當爲安有可觀之微績, 虛譽過實謬蒙進奬於前勞 恩九死而難酬, 撫七尺而罔措 不賞善何以勸善縱欲義士之爭先, 皆曰賢然後用賢恐乖國人之稱可 鴻光非賤士可報, 厚德豈愚臣所堪  昭帝嘆蘇武忠深纔爲典屬國, 成皇賞陳湯功大僅封關內侯 自惟何人, 敢比二子 遇 報功澤厚, 懋賞恩深 謂朝廷曾有一人乎察臣雖非安社之器, 使四方不辱君命也知臣粗有效忠之誠 遂令被譴之身, 特蒙起廢之律 敢不 銘心無貳, 粉骨不忘 倘效涓埃都是報恩之日, 如蒙拂拭固爲受命之秋</Answer>
			</Answerdata>
			<Additionaldata></Additionaldata>
		</Work>
		<Work id="50">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>황신(黃愼)</Name> 
					<Courtesyname>사숙(思叔)</Courtesyname>
					<Pseudonyms>추포(秋浦)</Pseudonyms>
				</Person>
				<Residence>한성(京)</Residence>
				<Origin>창원(昌原)</Origin>
				<Year>
					<Birthyear>1562</Birthyear>
					<Deathyear>1617</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">宋呂大防等謝賜社飯</Question>
				<Answer>君有疾不遑處矣佇聞周竪之曰安, 子之餐旋予受兮忽叨秦簋之於我 何心下箸, 有淚盈襟 念 生幸明時, 端逢盛際 才慙慶曆之參政素乏托孤之名, 智慕洛陽之相公粗識改子之義 荷恩眷於半世, 位具瞻者六年 贊新化於簾前曾殫國士之報, 陳嘉謨於殿上尙愧大臣之風 近緣玉體之失寧, 擬卜金縢之罔害 周家壇上姬公之代某雖勤, 漢帝宮中樊噲之流涕曷已 憫珠襦之未御, 忍玉几之斯憑 玉音俯慰於龍鍾九載之往事在耳, 金風又屬於燕社一年之佳節傷心 何圖嘗藥之餘, 遽被推食之惠 寵錫忽下於坤極一一病裏之至情, 珍饌特分於天廚粒粒心中之嘉貺 殷勤一匙飯溫言更荷於母慈, 珍重社時思天語敢忘於孺慕 嘗雖新於前席, 食未忍於下咽 節物增悲有心孰不知感, 素飱是愧無路可以報恩 奚啻浹髓而淪肥, 只知銘心而刻骨 治聾有錫重憶昔年黃封, 啗飯何甘虛對太平故事 自惟侍疾之無狀, 奈此蒙渥之不貲  心不在焉食而不知其味, 恩莫重也人皆欲百其身 遇 以女中堯, 爲天下母 垂簾崇政殿知臣雖是百無能之人, 委任中書堂謂臣粗有一乃心之績 茲當寢疾之日, 益篤待下之誠 不才如臣, 亦蒙食我 不 伴食無忝, 一飯不忘 蒲柳之質驚秋敢昧知足之分, 犬馬之誠戀主毋負豢養之私</Answer>
			</Answerdata>
			<Additionaldata></Additionaldata>
		</Work>
		<Work id="51">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>김선여(金善餘)</Name> 
					<Courtesyname>백후(伯後)</Courtesyname>
					<Pseudonyms>백천(栢川)</Pseudonyms>
				</Person>
				<Residence>한성(京)</Residence>
				<Origin>강릉(江陵)</Origin>
				<Year>
					<Birthyear>1567</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">丙吉謝拜博望侯</Question>
				<Answer>哀王孫豈望報乎微勞未效於翊聖, 貪天功爲己力也隆恩反及於分茅異渥鼎來, 危衷震惕 念 三朝白髮, 一介丹忱安劉非絳侯徒抱重厚之質, 保躬慙吉甫詎有文武之才頃緣巫蠱之妖, 獲承明訊之命萋菲成貝錦禍貽蒼竹之宮, 木索鎖圓扉莫洗丹書之怨白龍困於魚腹誰憐一髮之危, 皎日暗於覆盆難達九重之訴天威久辱於牢陛, 瑞雲常靄於珩陽玉石與俱焚實懷惻怛之念, 縲絏非其罪敢望保養之誠 夫豈人謀允賴神明之助, 此殆天意已膺曆數之歸徒知一時之伸寃, 豈期今日之榮遇風雲千載會幸瞻龍馭之飛, 魚水一堂歡首叨金甌之選 未嘗訟恩而干澤, 那堪高門而待封何圖掖庭之自陳, 篤念舊物之垂死玉符金章光生蒲柳之資, 朱芾蔥珩影動衡茅之室始願不及此濫躋五等之班, 爲忠寧自謀責報十年之後 封留有萬戶之富, 荷戈貽三百之譏矧惟建侯之方, 必待有功之士霍光有定策之績始得博陸之侯, 安世以佐命之勞才獲富平之爵 人微恩鉅, 感與涕幷 遇 人惟求賢, 賞不遺遠眷復郞潛邸之舊倚任罔間於始終, 思張賀纘德之言褒獎不忘於存沒 故玆衰杇之餘喘, 亦沾雨露之新恩 不 就木知榮, 結草圖報宰相尊行其道縱未贊熙皥之治, 犬馬死而爲期庶不憚糜粉之效</Answer>
			</Answerdata>
			<Additionaldata></Additionaldata>
		</Work>
		<Work id="52">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>김수장(金壽長)</Name> 
					<Courtesyname>기경(耆卿)</Courtesyname>
					<Pseudonyms></Pseudonyms>
				</Person>
				<Residence>한성(京)</Residence>
				<Origin>연안(延安)</Origin>
				<Year>
					<Birthyear>1606</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">宋高麗王謝越海遣使諭以通問塞北行在</Question>
				<Answer>兩宮北狩方戴一天之讎, 一札東來俾通兩地之信皇靈所及, 臣節可伸 念 分土惟三, 寸心無貳不如諸夏無▣也僻處日出▣東, 意者中國有▣乎常懷星拱▣北 幸値王化之遐曁, 深恐侯度之或愆頃緣虜騎之憑陵, 遽致神州之淪没太公拘楚莫救置爼之危, 懷王入秦慘見倚壁之苦重瞳八彩頓减昔日之龍顔, 毳幕韋鞲無復舊時之雉尾 顧以愛日之戀, 曷堪望雲之懷勤六思於漢宮莫敢遑處, 率百官而遙拜不足解憂雁斷秦雲天一方兮何許, 鷄鳴周寢日三問之無憑 洪皓歸來僅得一字之問, 朱弁去後徒勞十年之留誰將好問而西歸, 小慰當宁之北望唯我三韓之域, 稍近五國之城 白水有如雖切犬馬之戀主, 黄屋安否奈此豺狼之交途臣罪實深於後君, 宸衷遽出於忖汝河源經月初迎萬里之槎, 益部指星忽奉十行之札曰爾事大以禮情義夙孚於皇朝, 體予愛親之誠奔問盍遄於官守 惟聖上出天之孝亦足觀感於四方, 而微臣捧日之衷敢渝夷險之一節絶塞之道路雖梗何畏秦强, 行宮之消息可傳誰謂宋遠 非皇穹曲察乎肝肺, 則弊邑能免乎介鱗尊周之義益明庶有辭於天下, 思漢之誠倍激尙不愧乎心中 知我者天恒感大德之無外, 報君何地願效小竪之日安 遇 仗鉞初年, 枕戈中夜有意誅虜誓回百六之災, 無樂爲君彌切五十之慕 知臣斷無他意夙著小中華之風, 察臣粗有效忠俾訊太上皇之候 降玆綸綍, 諭以丁寧 不 同懷普天左袒之心, 恥爲凶奴右臂之援桓公之攘夷狄雖非可期, 申伯之爲藩宣庶幾無負</Answer>
			</Answerdata>
			<Additionaldata></Additionaldata>
		</Work>
		<Work id="53">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>강백년(姜栢年)</Name> 
					<Courtesyname>숙구(叔久)</Courtesyname>
					<Pseudonyms>설봉(雪峰)</Pseudonyms>
				</Person>
				<Residence>한성(京)</Residence>
				<Origin>진주(晉州)</Origin>
				<Year>
					<Birthyear>1603</Birthyear>
					<Deathyear>1681</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">唐金衣公子謝命李白撰百囀新詞</Question>
				<Answer>辭欲巧而未能巧不足聽聞, 擇善鳴者假之鳴濫承推奬 聲價百倍, 瞻聆共歡 念 質愧蜚英, 智昧知止 淸聲呢呢謾效兒女曺音容, 濁世翩翩素乏佳公子風彩 假餙黃裳之正色, 濫竊金衣之美名 鴻漸陸羽儀于朝曾是不料, 鶴鳴皐聲聞于野夫豈所能 紫禁烟花幸隨春色而朝謁, 瑤池歌管斗覺華筵之勢高 花奴奏樂於殿前聽猶未足, 玉女投壺於坐側笑不爲新 開口吐胸中之▣(奇)此其時矣, 和聲鳴國家之盛惡可已乎 敢效桑濮之哇聲, 仰溷韶簫之仙樂 欲囀未囀豈知音韻高低, 謂歌非歌且昧節奏淸濁 何圖鳳池之恩渥, 特撰鶴天之新詞 洒寶唾於驕壇鬼神暗泣, 分天章於帝杼雲漢昭回  都將百囀流音, 輸入一篇淸製 寫間關斷續之怨玉碎毫端, 費多少短長之吟花添錦上 況白也無敵之技, 有天然不餙之工 字字新奇陶冶瀛洲之物色, 聲聲淸絶模出玉京之春容 纍纍乎如貫珠之形, 飄飄乎有凌雲之思 赤幘子之報曉未聞協律之規, 靑鳥氏之司官亦無褒奬之典 顧微臣所能者烏有, 受今日不世之鴻恩 遇 作樂崇德, 與物爲春 聞仙譜於月中創開霓裳之曲, 鎖奇姿於籠裏賜號雪衣之郞 遂令幽谷之微蹤, 亦蒙樂府之異數 不 樂樂與衆, 欣欣自私 接鵷班而翺翔縱愧乘軒之寵, 爲羽聲而慷慨庶追知音之傭</Answer>
			</Answerdata>
			<Additionaldata></Additionaldata>
		</Work>
		<Work id="54">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이식(李植)</Name> 
					<Courtesyname>여고(汝固)</Courtesyname>
					<Pseudonyms>택당(澤堂)</Pseudonyms>
				</Person>
				<Residence>한성(京)</Residence>
				<Origin>덕수(德水)</Origin>
				<Year>
					<Birthyear>1584</Birthyear>
					<Deathyear>1647</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">宋秘書省正字晏殊謝拜東宮僚</Question>
				<Answer>中靑錢之邁選早忝秘書之省, 嘉素履之篤行遽叨春坊之命不供是懼, 無德以堪 念 眇爾稚蒙, 嶄然頭角金門射策慕蘭成之弱寇, 玉座觀棊無李泌之妙對 名何有於過實, 道不掛於通人幸試童子之雕蟲, 驟遷內省之華秩閱四庫之書史慚非校讎之才, 備三篋之遺亡屢陪法從之座 頃緣家壁之徒立, 自嘆儒素之空疏閉關草太玄敢擬楊子之閑靜, 無錢居帝室有類杜陵三淸貧謾將文字而潛心, 慚爲繁華而回首屬當太平之日月, 特許散仙之風流夾城仗芙蓉園旣無金錢之會, 子敬氊茫丹甑奈乏洗腆之資人稱淡然無爲, 自歎貧也非病豈料淸衷之簡在, 誤辱殊渥之鼎來渙汗纔下於金鑾, 氷銜已換於銅索堯言布下俾知超擢之公, 漢苑迎賢詎當博望之選自念歴試之淺薄, 曷堪命德之恩榮邦有道而貧焉縱未遑於娛樂, 視其中則蔑也亦何望於謹厖 矧玆宮府之華塗, 實是輔養之重地多聞直諒在碩士貴切磋於經幄, 左右前後皆正人庶薰陶於德性 任是責者, 顧不重歟誦王攸諷諫書企前修而莫逮, 讀賈誼保傅傳見古義而多慚竇嬰戚貴於西京始膺詹事之拜, 謝琰才超於東晉亦除小保之官今日所蒙, 古來罕有 遇 貽謨燕翼, 網羅駿才人之有守有爲每示褒嘉之典, 予其懋官懋賞或出誘掖之方遂令蒙學之臣, 亦與訓迪之列 不 勉思匪懈, 毋貢非幾歌商顔之採芝羽翼縱愧於黄綺, 接梁園之飛蓋文詞敢辭於應劉</Answer>
			</Answerdata>
			<Additionaldata></Additionaldata>
		</Work>
		<Work id="55">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>안헌징(安獻徵)</Name> 
					<Courtesyname>성관(聖觀)</Courtesyname>
					<Pseudonyms>구포(鷗浦)</Pseudonyms>
				</Person>
				<Residence>한성(京)</Residence>
				<Origin>광주(廣州)</Origin>
				<Year>
					<Birthyear>1600</Birthyear>
					<Deathyear>1674</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">陳陽春太守馮僕毋謝拜石龍夫人</Question>
				<Answer>身當問罪先愧蔑戡亂之績, 郡依封土舊猥蒙錫號之恩 欲謝中情, 難禁下淚 念 無告之一, 所從者三 久居邊隅戴眞主於華夏, 職當閨壼沐聖化於陽春 粗守累世之忠貞, 恐負匹夫之訓戒 邦家多難敢忘魯女之憂, 疆場未寧謾切嫠婦之恤 危機遽發於傍近, 節制難責於痴孤 母曰嗟余子兮誓許國而效死, 臣各爲其主耳忍與賊而偸生 女也何知縱慙狐突之敎, 汝不克念竊恐羊舌之衰 雖無從政於軍中, 終不負恩於陛下 豈意疏封之命, 特降伐叛之初 吾且尊官采邑旣加於賤息, 予其賚爾爵名又及於微軀 象服魚軒備寵章於藩屛, 紫誥彤管渙榮光於芝函  盛事喧傳足詑一家之世子, 羣方聳觀奚論八座之夫人 私心誠幸於曲全, 睿奬實優於懋賞 荷身上之異數敢自爲功, 指目下之阿奴汝何圖報 封之石窌齊嘉有禮之妻, 邑以延鄕漢褒立義之婦 撫孤惸而掩泣, 當美號而懷慙 遇 政務施仁, 念存記績 使匹婦而得所旣無臣妾逋逃, 刑寡妻而御邦聿致士女筐篚 遂令未死之餘喘, 亦蒙不世之隆私 不 倍激丹忱, 益堅素節 此生此日縱薤粉而何忘, 爲子爲孫庶忠孝而自勉</Answer>
			</Answerdata>
			<Additionaldata></Additionaldata>
		</Work>
		<Work id="56">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>정인경(鄭麟卿)</Name> 
					<Courtesyname>성서(聖瑞)</Courtesyname>
					<Pseudonyms>창곡(蒼谷)</Pseudonyms>
				</Person>
				<Residence>미상</Residence>
				<Origin>온양(溫陽)</Origin>
				<Year>
					<Birthyear>1607</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">唐瀛洲學士謝賜春夜宴</Question>
				<Answer>晴窓檢雲篇濫叨登瀛之選, 淸夜動春酌忽蒙賜宴之恩一刻千金, 平生今日 念 受知於上, 未有其中當乃公馬上得之莫效尺寸之微績, 若臣等駑下材者幸懷日月之末光屬天策之置僚, 驚地分之最顯人稱十八記一代之淸班, 水隔三千通十洲之異氣方思隕越于下, 忽賜淸宴之間□(九)天威顔更卜其夜, 三山物色惟暮之春 會賓友於梁園開宴授簡, 置十千於平樂行酒賦詩琥珀杯濃春波浮洞庭之色, 瓊漿椀薄天風動鬱金之香 光光夜飲醉飽玉盤之珍羞, 寂寂春宵漏滴金壺之銀箭樓下之紅燭有厭, 簾外之輕寒不入咏湛露於周雅何似古人, 樂鈞天於秦宮還如一夢不圖人間此夕, 乃逢雲上於天 遇 日表非常, 天下是讓位在諸侯之上已建天子旌旗, 門引申白之賓常設楚王醴酒至推不敢當之異數, 乃加無能爲之賤臣 不 得佐下風, 在前上處抵掌華屋下豈可徒事文墨, 運籌帷幄中庶幾共贊王業</Answer>
			</Answerdata>
			<Additionaldata></Additionaldata>
		</Work>
		<Work id="57">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>안헌징(安獻徵)</Name> 
					<Courtesyname>성관(聖觀)</Courtesyname>
					<Pseudonyms>구포(鷗浦)</Pseudonyms>
				</Person>
				<Residence>한성(京)</Residence>
				<Origin>광주(廣州)</Origin>
				<Year>
					<Birthyear>1600</Birthyear>
					<Deathyear>1674</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">唐瀛洲學士謝賜春夜宴</Question>
				<Answer>晨搖玉佩久趨靑鎖之班, 夜酌金鑾猥蒙丹扆之寵禮優晉接, 事絶周行 念 起自晉陽, 名忝秦府經綸雷雨安有締構之功, 際會風雲獲覩亨嘉之運 幸玷瀛洲之華選, 自慙螢爝之末光作平地之神仙身在五雲多處, 登上界之官府迹托萬玉班中黼黻嘉猷庶殫夙夜之汝翼, 揄揚治道蔑效朝夕之仔肩 適當紫禁之春, 正屬靑綾之直銅壺傳箭惜良宵之已闌, 鈴索看花嘆佳辰之難保何圖式燕之新渥, 特眷攀龍之舊臣 紫衣宣言分御廚之玉饌, 黄門傳詔供太官之金盤挹九醞之流霞需雲孔衍, 聆八音之仚樂豫雷充諧奚論魚藻之歡, 可比鹿萍之雅蟾輝□(照)耀不覺斗柄之垂天, 蠟燭▣(熒)煌更訝火城之如晝 旣醉酒而飽德, 已浹骨而淪肥栢梁賦詩但許近昵之侍, 平樂開宴徒取詞藻之才樂今夕之如何, 事前古之未有 遇 待臣以禮, 接下以誠法秦府之愛賢樂取諸人, 思魯侯之餽肉圖惟至治遂令近密之臣, 亦叨優異之寵 不 銘膺含感, 濡首知榮 元首惟明縱愧賡歌之虞弼, 嘉賓以饗願法作頌之周臣</Answer>
			</Answerdata>
			<Additionaldata></Additionaldata>
		</Work>
		<Work id="58">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>안헌징(安獻徵)</Name> 
					<Courtesyname>성관(聖觀)</Courtesyname>
					<Pseudonyms>구포(鷗浦)</Pseudonyms>
				</Person>
				<Residence>한성(京)</Residence>
				<Origin>광주(廣州)</Origin>
				<Year>
					<Birthyear>1600</Birthyear>
					<Deathyear>1674</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">唐國子司業陽城謝拜道州剌史</Question>
				<Answer>知我惟天巧言旣慘於三至, 與爾善地異恩特畀於一麾聞命若驚, 省躬增惕 念 跡賤晉鄙, 性資朴愚伴林皐之漁樵久甘終老, 乏蹊逕之板附猥辱殊知 粗識直道而事君, 未嘗曲學而阿世 癖惟好古志欲輔於休明, 論不適時事寢成於迂濶 頃緣通籍於國子, 幸有受業之門人 交際往來有似伏生之知伯, 師承講問情同楊子之侯芭 適被訕上之辜, 薄示投荒之典 親知相送本非協比於私交, 憲章至嚴果致觸犯於公議 人言亦可畏也, 臣罪惟自知之 不料分竹之謬恩, 遽及席藁之危喘 萋菲貝錦寧信入腹之讒, 戟纛朱幡重荷包容之德 屈望之於馮翊非有所聞, 試長孺於淮陽徒得君重 豈有獲戾於昭代, 反激委任於偏藩  袞職補之雖違拾遺之願, 刺史榮矣更切踰分之憂 隔蓬萊於雲間宦遊非樂, 望長安於日下魂夢徒勞 河東股肱慙非古人之譽, 汝南心腹奈乏循吏之名 自憐去國之身, 猶抱戀君之志 遇 离明普照, 解澤旁流 怜臣蹤迹之孤危特示善貸, 察臣進退之臲卼使獲曲全 遂推九重之隆私, 俾膺一介之共理 不 益思策礪, 小答陶甄 才本迃疏縱慚卧治之績, 政先撫字庶免坐嘯之譏</Answer>
			</Answerdata>
			<Additionaldata></Additionaldata>
		</Work>
		<Work id="59">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>성초객(成楚客)</Name> 
					<Courtesyname>봉혜(鳳兮)</Courtesyname>
					<Pseudonyms></Pseudonyms>
				</Person>
				<Residence>한성(京)</Residence>
				<Origin>창녕(昌寧)</Origin>
				<Year>
					<Birthyear>1605</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">唐國子司業陽城謝拜道州剌史</Question>
				<Answer>君子有黨乎方俟隨坐之律, 剌史亦榮矣濫荷升拜之恩何以爲心, 自然流涕 念 猥居國子, 敢爲人師得天下之英才何能敎育, 荷聖上之優渥只幸遭逢那知吾黨迃儒, 妄論國家大計嗟小子之狂簡不知所裁, 效匹夫之蒭蕘自速其罪邦憲卽嚴於出位, 聖恩特寬於投荒念取友之不端是誰之過, 顧作孼之難逭夫復何悲 然拘一時之私情, 不忍千里之遠別餞飮于野寧免叔子之罷官, 獲罪於天自分樂弟之同律豈意分憂之命, 遽及負辜之身 夢卽恊於三刀撫躬知感, 位已叨於千石揆分何安方深集木之心, 爰竊分竹之寵西庠倚席曾乏造士之方, 南土承流敢當牧民之責 咸恩則有, 圖報茫然 遇 天地好生, 江何納汚知臣有黨惡之罪猶示包容, 謂臣有觀過之仁特寬譴罰遂令席藁之殘喘, 獲承佩符之洪私不 無負初心, 益礪晩節 諄諄善誘德雖慙於誨人, 斷斷無他誠則深於爲國</Answer>
			</Answerdata>
			<Additionaldata></Additionaldata>
		</Work>
		<Work id="60">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>선세휘(宣世徽)</Name> 
					<Courtesyname>덕미(德美)</Courtesyname>
					<Pseudonyms></Pseudonyms>
				</Person>
				<Residence>장흥(長興)</Residence>
				<Origin>보성(寶城)</Origin>
				<Year>
					<Birthyear>1582</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">唐歧王等謝命避暑九成宮</Question>
				<Answer>天成花蕚樓方承同氣之樂, 帝借黄金闕忽荷避暑之榮優遊恩波, 栖遲德宇 念 輝連玉牒, 派別璿源削桐戱叔虞共承周王之立愛, 煮豆怨魏帝安有子建之難容凡我五人之弟兄, 惟帝一體之手足爇龍鬚於煮藥只□疾痛之所在, 侍丹扆於同哀特念寒溫之或乖頌題鶺鴒幸僭鸞書鳳字, 詩錫羽翼愧非玉友金昆 時當三庚之虐炎, 節建一年之太暑 赤陽燎原萬國疑處於火井, 朱維燒日千人欲避於氷天 方嘆執熱之在身, 難求納凉之有地 何圖紫泥之寵命, 遠借翠微之離宮繡幕珠帷駐淸陰於高豁, 層樓複閣納微凉於洞開瑤花瑞蓂香遠連於玉砌, 雲窓霧戶影亂接於紫衢忽驚殘喘之小臣, 便作神仙於上界祛熱惱之焦心冷欺玉枕銀屛, 障威畏之燒空凉踰寶翣華蓋 魏殿避暑不須沉李浮瓜, 河朔引凉無煩臨流坐石 酷吏殘焰何煩素商之治, 大□雄風詎待靑蘋之起得脫紅爐之上, 如入玉壺之中 難處厦屋之渠渠, 豈合皇居之赫赫惟玆諸邸之承寵, 其在往古而亦稀 梁王遊兔園無聞孝景之惠, 淮南偃叢桂未承文帝之仁 臣是何人, 敢膺異數  遇 德淳堯族, 暍蔭周民 知臣雖無勤勞王室之才, 念臣亦有休戚國家之義 遂令喘月, 亦獲登天 不 身遊紫霄, 夢想丹極 猗蘭赫葉世傳犬牙之封, 仙李盤根共承獜趾之化</Answer>
			</Answerdata>
			<Additionaldata></Additionaldata>
		</Work>
		<Work id="61">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>구봉서(具鳳瑞)</Name> 
					<Courtesyname>경휘(景輝)</Courtesyname>
					<Pseudonyms>낙주(洛洲)</Pseudonyms>
				</Person>
				<Residence>한성(京)</Residence>
				<Origin>능성(綾城)</Origin>
				<Year>
					<Birthyear>1597</Birthyear>
					<Deathyear>1644</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">唐故后王氏淑妃蕭氏謝親臨別院</Question>
				<Answer>寧不我顧方極谷風之嘆, 惠然肯來重瞻天日之表千行蛟淚, 咫尺龍顔 念 絲蘿微蹤, 椒桂舊迹 璀璨黄金屋久居五雲之邊, 迢遽白玉京曾叨八月之選 蔑有關雎之德, 莫效報鷄之詩 常愧彤管之柔嘉, 果被紫宮之妬嫉周申后之失位白茅起吟, 衛莊姜之抱寃綠衣興詠 下離宮之岑寂, 作別院之幽囚 隕余涕之如珠悄焉是悼, 歎我心之匪石俾也可忘 烏鵲橋頭恨嘉遇之綿邈, 䲶鴦枕上怨仙緣之消磨 望明月於昭陽天上歌吹, 驚疏雨於庭樹夢裏君王 吟白頭而自傷, 訴丹忱之何路 豈料求簪之意, 尙眷戴盆之身 浮雲蔽紫宸幾隔錦屛之侍, 旭日開黃道幸蒙玉趾之臨 念彼昔人曾切鶖樑之怨, 旣見君子復對龍袞之華唯俟入地之期, 獲遂覩天之願 思團扇於秋後死日生年, 記破鏡於匣中舊恩新渥 漢殿失寵謾勞騁望於蘭臺, 晉宮回車不待洒鹽之竹葉敢要買金之賦, 只冀賜環之音遇 寤寐▣洲, 琴瑟淑女 自天作合常念王化之由, 理國先家所重人倫之本 遂腃離居之蕭索, 乍假片時之音容 不 没身含恩, 粉骨無憾 隔三千之弱水縱慙飛鸞, 遡九萬之長空庶化遊蝶</Answer>
			</Answerdata>
			<Additionaldata></Additionaldata>
		</Work>
		<Work id="62">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>윤지(尹墀)</Name> 
					<Courtesyname>군옥(君玉)</Courtesyname>
					<Pseudonyms>하빈(河濱)</Pseudonyms>
				</Person>
				<Residence>한성(京)</Residence>
				<Origin>해평(海平)</Origin>
				<Year>
					<Birthyear>1600</Birthyear>
					<Deathyear>1644</Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">唐山人武攸謝命山服入朝</Question>
				<Answer>玉帛戔戔蹔起烟霞之夢, 衣裳楚楚獲近黼黻之光 禮異群臣, 榮極一介 念 籍屬姻婭, 性癖林泉 方太后臨朝之辰久作走險之逸鹿, 逮陛下垂衣之日奄驚入谷之鳴騶 慙將釣瀨之客星, 猥忝霄漢之鄕月 揄揚儲幄未贊夏啓之賢, 講磨冑筵寧補春宮之德 鳧趨玉殿愧簮纓之淹留, 鶴怨瑤壇賦田園之歸去永擬素履而往, 不願朱紱方來何圖蓬蓽之冷跡, 更紆絲綸之溫詔終南捷逕那免往來之貽譏, 水北虛名自慙進退之無據旣侈講殿之設位, 特命山服而趨朝野士冠黄櫬冕旒於龍座, 山人衣白接搢紳於鷺班 八花磚邊數挽淵明之鶉褐, 五雲影裏幾拂子陵之羊裘衣雖染於緇塵, 身未掛於紫綬麻衣昔日不圖近天子光, 葛巾今朝乃敢從大夫後衣冠甚偉敢追綺里季之賢, 章服不堪任從嵇叔夜之懶 人爭覩之爲快, 自環顧之何安有道申公只聞加壁之寵, 不賓周黨惟稱賜禹之榮曰稽前代以來, 未有如臣之盛 遇 謙光遇下, 晉晝接人</Answer>
			</Answerdata>
			<Additionaldata></Additionaldata>
		</Work>
		<Work id="63">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>선세휘(宣世徽)</Name> 
					<Courtesyname>덕미(德美)</Courtesyname>
					<Pseudonyms></Pseudonyms>
				</Person>
				<Residence>장흥(長興)</Residence>
				<Origin>보성(寶城)</Origin>
				<Year>
					<Birthyear>1582</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">唐梅妃謝賜眞珠一斛</Question>
				<Answer>怨金鈿於永巷徒傷九升之魂, 侈珠簟於長門忽受一斛之寶九重萬里, 雙淚千行 念 質愧飛瓊, 心貞崑玉梨園法譜▣□籍於三千, 蘭掖仙官迭芝班於十四幸托椒塗之侍寢, 濫荷梅精之錫名淡澹氷粧寧比壽陽之新態, 嬋妍雪艷敢擬庾嶺之仙姿承皇眄於嬌羞, 奉宸歡而婉㜻 寧知玉環之入院, 竟受金玦於離宮雲鬂鬖髿將恨緖而蘊結, 鉛華零落共啼痕而斑爛鹿埋月鏡之蝦蟆, 香歇花裙之蛺蝶 箜篌彈曲潛思上苑之遊, 鸚鵡傳聲遠報中使之至黄封繹勅纔闢同心之彩緘, 紅袱文箱滿貯合浦之眞顆蚌胎圓美偏含陰魄之精, 龍額輕盈乍凝蛟淚之影 驚無脛而忽至, 怳有隕之自天寶玩不足以寬心吾安用此, 重惠終歸於虛寵人謂斯何未死形骸怜妾身之無所, 猶存踦履感聖情之顧懷 對黃門而興吁, 拭紅箋而展謝昔寵如明月十五六之淸光, 新恨若聯珠二十八之墨字藏之筐笥益切念舊之思, 報以瓊琚莫效永好之語豈班妤之是踵, 庶阿嬌之可肩 遇 德洽六宮, 化被匹婦愴玉簪之中折不舍求劍之情, 想菱鏡之蒙塵更紆賞花之眷遂令眄瓊之賤媵, 亦許佩珩之殊恩 不 視古爲箴, 如新受賜夢裹君王宮中河漢可證此夕之深懷, 生前恩愛死後情緣倘冀他時之靈匹</Answer>
			</Answerdata>
			<Additionaldata></Additionaldata>
		</Work>
		<Work id="64">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">唐上林黄鸝謝拜金衣公子</Question>
				<Answer>不願人之文繡久抱怙侈之羞, 肇錫余以嘉名忽蒙貴介之寵皆曰取貌, 自謂知音 念 凡鳥招譏, 輪翮無取巧言令色常愧尼父之誅, 幽谷喬林猥被詩人之詠 生涯御柳脩竹, 蹤迹紫陌皇州俗耳詩腸自期針砭鼓吹, 風臺月榭幾多呤弄逍遙好値春日而歸, 偶入烟花之禁上林深樹早借鷦翼之栖, 長樂疏鍾每趁鷄人之曉 好音才徹於鳳掖, 喜色可知於能龍顔感發春心夫何愛乎一嚬一笑, 悅懌如美宜共縻於五服五章 一物荷皇天之慈, 羣臣驚爵賞之濫旣得人爵自知皆以爲華, 是有袞衣誰云不稱其服侈君上之寵鍚聳動一時, 播騷客之風流價增三倍雖云倘來之如寄, 豈嫌久假而不歸 況四字之褒嘉, 實萬口之夸美聽言觀貌肯數雪衣之妖娘, 文采承恩不羡錦袍之詞客翶翔上下可謂所好生羽毛, 蹈舞詠歌莫不相顧有喜色 遇 恩覃咸若, 化洽同春 囿乾坤於元化物我無間, 及國家之閑暇遊豫罔逸 人爵及於匪人, 王言本自無戱 不思附鳳翼, 志邁鴻漸 和簫韶之九成縱慙虞庭之瑞, 明彰施之五色願補舜帝之裳</Answer>
			</Answerdata>
			<Additionaldata></Additionaldata>
		</Work>
		<Work id="65">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이목(李穆)</Name> 
					<Courtesyname>중심(仲深)</Courtesyname>
					<Pseudonyms>북계(北溪)</Pseudonyms>
				</Person>
				<Residence>한성(京)</Residence>
				<Origin>덕수(德水)</Origin>
				<Year>
					<Birthyear>1589</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="謝表">漢伏諶謝流涕示其子隆所奏</Question>
				<Answer>舍命不渝癡兒陳取熊之懇, 執書以泣聖恩慰舐犢之情數行看來, 一慟腸絶 念 與子偕作, 得君其專初將自葛之征, 莫知其苗之碩 功慙汗馬, 愛甚觸龍屬聖上推赤心之辰, 而不肖諭靑徐之賊千萬人吾往激斗膽於胸中, 十七城皆降掉寸舌於歷下無煩盾鼻之一檄, 庶見革面於諸營 痛張步之獸心, 還屈膝於牛後吾兒有志蹈白刃而如歸, 曷月言旋及黄泉而相見孤忠自許險阻艱難之備嘗, 一札空傳君臣父子之永訣可憐蚌胎之質, 終無羝乳之期何圖視臣如手之仁, 特軫爲父止慈之念非夫人而誰爲沈痛不忍於宸衷, 垂涕泣而道之血封更宣於老物蓋將宛爾手跡, 用欲慰我心魂嗟予季兮父在此而焉往, 得其死所帝嘉乃而不忘人所雖言那堪含淚之恨, 悲不自勝對此瀝血之辭 先陳時不再來密勿進兵之策, 後言人有一死慷慨殺身之忠苟不蒙手展於九重, 曷能如面談於千里 維子之故受恩若玆, 有靦於心圖報無路 遇 四七爲主, 三千有臣約爲婚姻愛賈復之妻子, 心如鐵石察王常之精忠 謂愚臣有倚門之望不堪蛟淚, 憐賤子有仗節之志仍頒蠟書 不 務自寬懷, 急於報國括不可使先見縱媿於婦人, 死無所辭後凋庶追於烈士</Answer>
			</Answerdata>
			<Additionaldata></Additionaldata>
		</Work>
		<Work id="66">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>유몽인(柳夢寅)</Name> 
					<Courtesyname>응문(應文)</Courtesyname>
					<Pseudonyms>어우당(於于堂)</Pseudonyms>
				</Person>
				<Residence>한성(京)</Residence>
				<Origin>고흥(高興)</Origin>
				<Year>
					<Birthyear>1559</Birthyear>
					<Deathyear>1623</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">敎鄭汝昌家廟致祭書</Question>
				<Answer>王若曰 軒皇出震觀象緯而則天, 史頡佐羲察蹄跡而取地 繩結乍解, 墳籍乃生 於是 龍篋授河, 龜兆呈洛 綠綈白檢述華勛之運, 金繩玉字表夏殷之符 製作雲興自姬公之才藝, 彛倫日耀原夫子之文章 維天地而紀綱, 鑿生民之耳目 崇禮讓而重仁義, 篤父子而正君臣 昭揭斯文, 建表萬世 楹奠忽罷, 道籙誰傳 幸孟氏紹嫡統於曾思, 俾學者分徑蹊於理欲 何環轍而不遇, 卒蘊櫝而無施 寶筏迷流四海之狂瀾莫轉, 土墻當面千秋之衆瞽難開 天文啓禎於聚奎, 儒□□鑣而鳴道 濂洛塤唱茅逕載鉏, 關閩箎應虹橋亘海 沿性情之玄賾, 㵐天人之淵微 姚姬正脈決堙派而莫碍, 洙泗餘淪航斷潢而直造 自此以後有誰能承, 逖矣東韓眇乎偏隅 先萬國而受日天理孔明, 密上邦而襲沿聖化攸曁 仁賢焉有辭, 禮義之天下 爰自古初 檀木眞人降于太白, 浿都箕子來自商朝 立的臬而牖民, 列疇條而敷敎 鴻儒鶚立於世, 碩士彙征於時 乃有崔致遠 揚旍詞林, 掉鞅翰苑 薛聦 表章羣籍, 昭訓六經 崔冲 登壇理窟, 建幟道塲 鄭夢周 學祖東方, 道承宋賢 是皆羅麗之宗匠, 號稱海東之師儒 至于我朝, 續以文德 春干秋羽成禮樂於膠庠, 沼藻汀蘋蠲祀享於釋菜 於是金宗直 早闡師道於臯比, 丕顯斯學於絳帳 庶士雲輸, 群才豹變 惟時卿 質潤珪章, 稟專光嶽 天資玉成於誠孝, 人品日將乎純明 鬢垂髧髦詔使著說, 頭生嶄角孝溫稱譽 專專格物誠意之方, 造造博文約禮之事  鷄窓螢案積年之力不外參伋之書, 虀朝鹽暮食貧之憂豈變回夏之節 功深涵養多見踐履之眞, 戒切操存不假矯揉之外 却牛肉而絶口, 洒柱血而觸頭 誠動于神, 孝警乎俗 嘗糞徒傷於風樹, 啜粥過毁於塊苫 鼠壤餘蔬戒致誚於棄妹, 蝸廬撤瓦甘受瘥於漏床 作人以身稂莠之戒斯切, 善誨不倦菁莪之澤普章 岳陽溪山考槃甘樂, 齋郞簪笏折腰灰心 太學薦何蕃綽綽者雖多可聞, 田畒處伊尹囂囂然不改其樂 然揚名顯親之可忽, 而强仕從政之何遲 抗辭銅樓靑龍動色, 陶民化縣墨綬勞心 靑卷黃箱延鵠袍而訪學, 萱風菊月聚鶴髮而獻觥 綠草啼禽訟庭閴若, 一琴雙鶴行裝淡如 久塌翼於棘林, 空矯首於桑梓 藏山美玉異彩隱沙礫之中, 埋獄神刀奇氛浮斗牛之際 費明珠於彈鵲, 柱高車而載鼷 憸人之利舌如鋒, 廢主之狂威似虎 始嫁禍於詞賦, 終肆虐於斧戕 秦谷瓜生儒服盡塡於穹壤, 唐庭露降淸議擧投於濁流 一時名賢, 竝就黨禁 或銜鬚而伏斧鑕, 或斫棺而戮尸骸 惟彼 黑吹邊城, 玄氷胡塞  非魑魅其難處, 共鳥獸而與居 萬死投荒愉色陽陽如平昔, 七載就木旅魂㝁㝁乎異鄕 嗚呼痛哉 道與仇謀振古通患, 才難世用在今何辭 孔孟棲棲道塗, 周邵遑遑草野 垂空言於後葉, 卷斯道於當時 三木纏身, 萬里委骨 未有若此之甚者是以先王 痛眞儒之罹禍, 惜無辜而茹寃 命師臣裒行言儒先錄所以成秩敷渙號錫爵命領議政亦追封洎夫 六館章甫之徒, 八路縫掖之士 咸願從祀於文廟, 連歲投章於紫闈 顧念先王睿鑑孔昭, 豈疑前賢道閫未造 稽大措之夬斷, 致卒歲之遲難 逮予匪人, 昧道瞢學 雖未見庸學註疏, 蓋嘗覩成廟批辭 主客問答進修雜著於烈火之餘燼, 張寧名說孝□薦書於群玉之遺編 悟卿衛道之勤, 嘉卿踐實之稔 夷考平生之實跡, 允副多士之僉望乃命與金宏弼李彦廸趙光祖李滉等竝配享于孔子廟 玆令禮官, 往告家廟 菲儀先設, 大禮隨陳 旣雪百世前遺寃, 俾免億代後禮饗 將以 粉板文床齒程朱於左位, 犧樽羽爵舞文武於前庭 聆琴瑟於杏壇, 走衣冠於檜砌 不欺屋漏建令甲於靑衿, 無替廟儀受吉丁之血食 較榮辱於生前, 何取舍於重輕 宜與七十子之流相唯相諾, 庶幾大小學之士胥勸胥懲 故玆敎示想宜知悉</Answer>
			</Answerdata>
			<Additionaldata></Additionaldata>
		</Work>
		<Work id="67">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>유몽인(柳夢寅)</Name> 
					<Courtesyname>응문(應文)</Courtesyname>
					<Pseudonyms>어우당(於于堂)</Pseudonyms>
				</Person>
				<Residence>한성(京)</Residence>
				<Origin>고흥(高興)</Origin>
				<Year>
					<Birthyear>1559</Birthyear>
					<Deathyear>1623</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">左議政奇自獻不允批答</Question>
				<Answer>王若曰 若大旱以爲雨欲見天無災海無波三年, 有寒疾不可風是豈膏之下肓之上二竪 帝賚屬耳, 我遐何哉 惟卿 材惟棟桴, 器是關石 涵虛千頃人不能澄之撓之, 回首萬牛世莫可挽也摘也 昔羅駿於冀北, 俄揷翼而圖南 雕篆强辭於書堂, 袞鉞寧逃於翰苑 從予其惟子路寇至則去寇退則還, 令人不忘召公所稅不拜所茇勿拔 一命二命三命傴僂終至於循墻, 天知神知我知俯仰無怍於立壁 逮銓衡之落手, 界皂白以平心 方瑀曲琚玉珮稱淸濁之響, 靑芝赤箭藥籠收馥郁之芳 予兪國人之曰都, 命虛相位而爰立 貳公弘化望崇三孤, 調陰燮陽職司百揆  令朝廷波拆之議若防制川, 蘄軍國絲棼之治如裘挈領 不料注意之日, 遽投引疾之章 墮股肱始驗於吳歌, 失左右還同於漢祖 堂搆綠野寧許晉公投簪, 遊從赤松欲請留侯强食 嗚呼 南帆才返, 北鏑屢鳴 誠觀今日綴旒之機岌岌其殆, 豈宜當朝斡樞之彦望望然歸 韓稱善醫者天所與之, 易云勿藥而疾有喜矣 所辭宜不允故玆敎示想宜知悉</Answer>
			</Answerdata>
			<Additionaldata></Additionaldata>
		</Work>
		<Work id="68">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">玉堂劄子</Question>
				<Answer>伏以殿下 戒勤春氷, 念惕秋馭 衣宵未裭, 食旰靡御 愼獨之功蠖濩罔懈, 閑邪之念波蕩彌厲 儼穆淸而飭慮對越乎帝, 莅蔀剝而癏懷顧畏乎民 淸廟薦牲藹肹蠁於誠衷, 齋宮食玉接神明於警欬 宜夫 家敦孝恭, 人服禮讓 五福沓臻, 百祥竝應 而邇年來 乾道失淸, 坤道不寧 休徵息兆, 妖戾作孽 馮相之告祲恬爲古常, 太史之書災課以日月 在前夏享禁旅之斃乃於宿齋之日, 爰及冬嘗震雷之威復於受戒之際 蘋蘩旣馨旋興不祭之歎, 霜露其零空紆追慕之感 在臣旅之心驚惕猶深, 矧聖明之衷驚懼可言 臣等竊念 璿機上齊, 玉衡高懸 理至微而孔鮮, 道於穆而不忒 上雖杳邈非鑑而燭, 下雖卑微如響斯答 天人無間於累黍, 感應實捷於傳郵 聖德不爽雖似無瑕之玉, 天譴非虛豈異空竅之風 臣等請直言而無隱, 殿下幸霽威而垂聽 以一人之尊, 處萬民之上 雷霆左振, 斧鉞右鏦 惟威所加, 不火而熱 雖諄諄然使之言猶恐不盡其懷, 矧訑訑而見於色誰敢冒貢其忠 是故 諫諍設皷, 誹謗有木 聖哲之德曾非▣(不)足, 蒭蕘之言豈皆有補 由其有容受之量, 所以致熙皡之治 臣等竊觀 搢紳之間諛佞成風, 軒墀之下謇諤無聞 三緘旣錮, 一鳴誰先 臺省所言政治粃糠, 封章所進時務邊幅 其未聞不諱之言, 由莫虛開受之路 伏願殿下加省焉臣等竊聞 居養移人, 富貴生驕 欲其盈而不溢, 莫如閑之以禮 故 觸讋幾諫長安爲質, 陳翠婉辭燕弟促行 惟其長慮, 所以永禎 頃者 臨海殺人, 刑官治獄 搜其尸而無得匿之也, 求其親而不至逐之也 世無强項之節, 誰怜沉首之魂 非但一夫之不辜, 抑恐三尺之無章 伏願殿下更思焉臣等又聞 人心淑慝之所分, 世道汚隆之攸關 而近年 民風日薄, 變亂相仍 綠林之徒嘯聚山藪, 潢池之兵鬼謀昏黑 跡似涉於竊鼠, 罪或延於射天 楊惲憑玆而受爵, 鄭衆乘此而得官 於是 地主僥功澹刑不止於箠朴, 奸人渴賞烈焰無分於玉石 甚至 爛灼耒鐵, 慘加炮烙 致有 自籲逆賊, 圖生晷刻 溫陽塤唱, 沔川箎應 僵尸如麻, 寃聲徹漢 有若尹景祐者 抵暮年齡立功何期, 無他技能圖爵難□ 百計窺覦告變以發身, 一朝搆捏陷人而希功 嫁禍于他, 自逭其罪 載在王憲元無兩全之文, 垂諸後葉必媒多口之患  輿情共憤, 寶典孔昭 伏願殿下 下申鞫之命, 嚴反坐之律 用爲後式, 永垂來戒 臣等又念 鯨波十載草木無餘, 天兵八路雞犬靡寧 赬肩甫息, 血拇纔乾 收召劍鋩之餘魂民不萬一, 鉏墾蓬茅之舊土畒無東西 奢華之風復萌, 供億之費仍繁 歲入不能圭撮於平時, 古規獨先中興於亂後 頭會箕斂奚獨秦令, 髓椎膚剝靡孑周餘 哀我斯民, 亦獨何辜 伏願殿下 安民務本以紓民力爲先, 抑奢崇儉以尙平日爲後 臣等又覩 喪亂以後, 貪風尤甚 內以朝著, 外而侯伯 苞苴襁屬, 賄賂雲委 拆姓署之緘千匹文絹, 啓脯醢之瓿萬顆瓜金 醝艦雲翔於碧海, 隴木鬼輸於朱門 需妻妾之奉, 辦子孫之資 民生之毛髮無餘, 邦家之根抵自搖  若此不已, 其何能國 伏願殿下 嚴貪贓之法一切勿宥, 奬廉素之風萬世爲憲 嗚呼 方今疵政, 蜜房多窠 玆臣片言, 牛體一毛 今日之天災荐現, 異時之大禍潛兆 而 苟苟朝暮不知藥石, 浸浸日月終底顚躋 無謂莫莫, 可不兢兢 雖然 徒政何以爲治, 虛文不能應天 天地父母也玆示鞠子之哀, 心跡影響了寧餙假外之文 我苟盡敬天之實, 天豈靳愛我之仁 其理罔差, 奈何不敬 伏願殿下 靈承帝事, 敬忌天威 無貳無吳曰上帝之臨汝, 有嚴有翼如鬼神之在傍 深宮靚密近習在前儼乎若大庭之莅朝, 閑居燕息紛華滿目肅然如太廟之將事 杜諂諛之門, 恢諫諍之路 擴大中至正之道, 推如傷一視之仁 培封廉恥之節, 掊擊貪婪之習 則 朝廷夢寐羲文周孔, 軒墀揖讓伊傅臯夔 衆孽自消, 諸福畢至 地平天成翌日之效, 海晏河淸千載之慶 懋哉殿下, 勖哉殿下</Answer>
			</Answerdata>
			<Additionaldata></Additionaldata>
		</Work>
		<Work id="69">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>권두경(權斗經)</Name> 
					<Courtesyname>천장(天章)</Courtesyname>
					<Pseudonyms>창설재(蒼雪齋)</Pseudonyms>
				</Person>
				<Residence>안동(安東)</Residence>
				<Origin>안동(安東)</Origin>
				<Year>
					<Birthyear>1654</Birthyear>
					<Deathyear>1725</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">扶風詔</Question>
				<Answer>吾何走乎趙襄子之歸晉, 我謹避矣周太王之去邠 皆時運之使然, 非亂亡之自取 豈若朕 開門納寇不免蓄鷹之譏, 籍兵資粮終招養虎之患 朕 德慚柔遠, 明蔑知人 誠非忽於拜昌莫察張九齡之先見, 志常切於去惡竟迷李林甫之似忠 南路之敗不知我將誰咎, 東胡之叛未已果若人言 固無面於爲君, 雖噬臍而何及 九廟灰燼列帝之精靈何依, 三京草萊羣生之塗炭已極 凄涼遷蜀之警蹕, 慘憺播越之衣冠 捍王于艱喜從遊於劍外, 微我之故爾胡爲乎泥中 共險阻艱難尙多咎予之怨, 遠父母兄弟敢望執殳之忠 況前路難於上天, 恐此行無復來日 皆朕之罪朕固甘於顚躋, 任爾所爲爾何難於去就  公等皆去, 我安適歸 ▣(道)□(多)逃亡誰是願從之人, 人思周漢豈無再興之期 略施筐篚之恩, 用慰跋涉之苦 惟今日告諭之際不覺沾襟, 況明朝分散之餘當作何抱 嗚呼 逖矣西土安能鬱鬱久居, 瞻彼中州實勞悠悠我思 日暮途遠河水淸兮幾時, 山高水長使者少於絶域 問家室於故國在汝何悲, 見父老於長安爲朕致意</Answer>
			</Answerdata>
			<Additionaldata></Additionaldata>
		</Work>
		<Work id="70">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>황호(黃㦿)</Name> 
					<Courtesyname>자유(子由)</Courtesyname>
					<Pseudonyms>만랑(漫浪)</Pseudonyms>
				</Person>
				<Residence>한성(京)</Residence>
				<Origin>창원(昌原)</Origin>
				<Year>
					<Birthyear>1604</Birthyear>
					<Deathyear>1656</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">除嚴光諫議制</Question>
				<Answer>若曰朕聞 地天成泰蓋由上下之交, 朋友補仁實通古今之義 所取人爲善耕稼至於帝王, 以須友以成士庶達乎天子 然而 王公之尊賢者商周以後無聞, 天子而友匹夫唐虞之際爲盛魏文之於子夏徒尙虛名, 晉平之於亥唐不共天位世道所以愈下, 功烈如彼其卑 朕 少賤無能, 舊學罔顯攻城略地粗收恢拓之材, 漏綱颓綱必待彌綸之佐王無親臣矣孰存喬木之風, 若非故人乎曾入芝蘭之室 惟爾 居今之世, 與古爲鄰無友不如夙許襟韻之卓卓, 有朋自遠早推學問之優優惠而好我尊酒十年之前, 忽焉棄予干戈百戰之後 不事高尙已甚商嶺之逃, 以形旁求乃審傅巖之肖今夕何夕, 喪朋得朋置汝于懷更續論交之會, 適子之館未盡好賢之誠有猷有爲不宜隱遯而止耳, 無守無責則恐進退之綽然玆授以諫議大夫, 勿謂之江湖處士 不求用而用隱見無媿於心, 可以言則言得夫皆决於汝箕山頴水獨善奚取於巢由, 莘野磻溪兼濟可追於伊呂 ▣(以)▣(位)則君也臣也, 其實則賓之友之 於戲 孔曰益三克彰貞諒之實, 孟稱德一須展輔君之才永作▣□▣(良)▣(臣), 無負昔者吾友</Answer>
			</Answerdata>
			<Additionaldata></Additionaldata>
		</Work>
	</Contentdata>
</CE>

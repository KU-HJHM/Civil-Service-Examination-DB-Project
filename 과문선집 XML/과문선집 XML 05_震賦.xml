
<CE id="CE1000JB01" korname="진부" chiname="震賦">
	<Metadata>
		<VolumeCount>단책</VolumeCount>
		<Title>
			<Maintitle>震賦</Maintitle>
			<Subtitle></Subtitle>
			<Foldingmarktitle></Foldingmarktitle>
		</Title>
		<CompilationType></CompilationType>
		<Author></Author>
		<Style></Style>
		<Period></Period>
		<Seal></Seal>
		<Collectiondata>
			<Institution></Institution>
			<Callnumber></Callnumber>
		</Collectiondata>
		<Edition></Edition>
		<Additionaldata>九十五首</Additionaldata>
	</Metadata>
	<Formatdata>
		<Table><br>祝岡</br><br>焚香露天</br><br>積黍行舟</br><br>城上拜天子</br><br>掛劍</br><br>太皥叢薄</br><br>臥遊名山</br><br>逸者人君之</br><br>正氣歌</br><br>願埋首陽</br><br>懷刺滅字</br><br>霖雨修隍</br><br>歌風臺</br><br>滄浪歌</br><br>福手</br><br>□(氷)▣(山)</br><br>玉舃閣</br><br>宮中放蝶</br><br>鷄鳴出開</br><br>賣釵獻酒</br><br>表忠觀</br><br>前題</br><br>鼓琴作杵</br><br>寄書送朝</br><br>披示輿地</br><br>寄書送朝</br><br>六更</br><br>擊筑</br><br>取酒訣海</br><br>南望哭帝</br><br>輟耕扶日</br><br>峴山歎逝</br><br>踞床三弄</br><br>一斗不足多</br><br>以遷入賀</br><br>國士懷珠玉</br><br>彈琴泣孟</br><br>君山候笛</br><br>完璧</br><br>留犢</br><br>危渡示戒</br><br>相公竹</br><br>神仙天地間</br><br>天地本無心</br><br>始鑽燧</br><br>同題</br><br>題詩寄草</br><br>踵門白事</br><br>樵夫拜</br><br>言經諫書至</br><br>書門</br><br>靑牛</br><br>爲書招四皓</br><br>裂繒</br><br>忠孝坂</br><br>有美堂</br><br>同題</br><br>請觀周樂</br><br>同題</br><br>霖鈴曲</br><br>大旱作霖</br><br>尋寺到山</br><br>携酒西湖</br><br>消恨桃</br><br>書賜子儀</br><br>製賜十韻</br><br>楚服見夫</br><br>氷合渡軍</br><br>領取一行歸</br><br>買猪食子</br><br>中流美山河</br><br>伏劍送使</br><br>連弩射海</br><br>民不飢寒爲</br><br>敲推犯路</br><br>綿蕝習儀</br><br>擊玉淸耳</br><br>投劍修行</br><br>政者蒲盧</br><br>如得一魏徵</br><br>哭吮疽</br><br>泉城遇都</br><br>知音傭</br><br>枝頭說上皇</br><br>白馬江</br><br>輟耕登壟</br><br>不告追韓信</br><br>哭拜投水</br><br>旗亭聽歌</br><br>爇香祈才</br><br>班竹</br><br>三宿出晝</br><br>臨死悔坑趙</br><br>乞免鐫石</br>
		</Table>
		<Preface>
			<Title></Title>
			<Content></Content>
			<Author></Author>
		</Preface>
		<Copyrecord></Copyrecord>
	</Formatdata>
	<Contentdata>
		<Work id="1">
			<Examinationdata>
				<Exam>별시_문과_전시</Exam>
				<Time>
					<Sexagenarycycle>丙申</Sexagenarycycle>
					<Year>1536</Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이정(李楨)</Name> 
					<Courtesyname>강이(剛而)</Courtesyname>
					<Pseudonyms>구암(龜巖)</Pseudonyms>
				</Person>
				<Residence>미상</Residence>
				<Origin>동성(東城)</Origin>
				<Year>
					<Birthyear>1512</Birthyear>
					<Deathyear>1571</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">祝網</Question>
				<Answer>猗上天之覆幬, 妙施化之惟均 肆聖人之體元, 藹一視而同仁 仰湯網之有祝, 感至德之溥博 擴愛民之餘緖, 竟微物之遍及 時曷喪之方歎, 抱不殺之仁德 脫夏臺之拘攣, 保休命之維新 路毫都而言邁, 遇㭬罝之有人 掉發祝之饒舌, 罟四面之高張 籠兩間之飛走, 欲打盡於一網 嗟淫慾之是耽, 激聖慈之深衷 噫庶物之初賦, 紛蠢蠕之總總 鍾氣化之駁濁, 縱偏塞之有異 然吾與之爲物, 亦攝生於天地 固物我之無間, 初豈殊於彼此 宜盡誠而及物, 囿群類於卵育 胡貪慾之是肆, 恣逞意而外發 矧吾人之中立, 首萬物而爲主 荷天畀之最厚, 任化育於率普 倘肆暴而盡物, 寔自失其主道 應取物之有節, 答天心之洪造 玆推仁而闡說, 爰開三而掛一 伊或左而或右, 聽自罹而是獲 推一端之子諒, 活三隅之禽獸 物自得其生生, 嘉血氣之咸遂 苟一物之失所, 若患害之在躬 是豈干譽而外假, 諒弸鬯之由中 偉此心之不忍, 實至仁之拳如 德旣及於毛羽, 恩豈嗇於黔黎 儼字惠而懷保, 盡涵泳於聖澤 藹人物之咸被, 致和氣之浹洽 有大畏而小懷, 或遠來而近悅 竟代虐而莅位, 纘大禹之舊服 懿祝網之一心, 樹國脈於六百 痛三代之云遠, 世仁君之不作 芟赤子猶不忍, 況推恩而逮物 田焚林於咸丘, 已見罪於聖筆 矧以羊而易牛, 徒矯情而非實 久仁政之未聞, 慶復覩於今日 民含哺於聖德, 又蒐狩之以時 旣仁民而愛物, 邁成湯之允釐 然此心之靡常, 願聖上加敬而孜孜 親而民兮民而物, 冀序仁而不忒 幸承虛於前席, 勤推此而啓沃</Answer>
			</Answerdata>
			<Additionaldata></Additionaldata>
		</Work>
		<Work id="2">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">焚香露天</Question>
				<Answer>天屑辭而難欺, 事必正而後質 苟自慊而無悔, 亦何憂於對越 香露天而奏帝, 嘆閱道之自治 面明畏而無隱, 知甫行之不愧 猗君子哉若人, 素制心之以正 動必思夫有天, 處謹獨而自警 恒存存於匪懈, 期畀予之是答 然人心之喜慢, 謂高高兮易忽 況所職之百爲, 儘帝命而天迪 爲其事而不復, 孰若否之余察 玆夕愓之一念, 際夜氣而彌篤 立中庭之籟寂, 遡湛湛之露天 耿一心於星月, 罔纖毫之翳前 爰精意而一炷, 達氤氳於帝右 將朝晝之所爲, 亟余拜兮彈奏 靡細行之或瘦, 詎類巨之是匿 言有臧乎帝嘉, 事或悖乎帝罰 敷心腹而聽簡, 若面對兮惟諾 隨日日之攸行, 夜又夜兮不輟 善懷玆而必果, 惡由是而便絶 幾纔動而畏義, 必可告之審克 所進修之莫已, 邁厥德兮日新 心虞貳之旣無, 一事君與臨人 佐天職以鐵面, 莅天珉以琴鶴 旣無怍而敷秦, 聞于帝兮宜服 偉夫人之事天, 諒時保之翼翼 能不負其明命, 雖古賢其未易 吾哀今之爲人, 庸曰明之及爾 紛欺心而欺人, 甚欺天而無忌 謂莫覩而厭然, 況質諸而自飾 余愴是而愓勵, 師古人之篤實 存是心於誠敬, 恐斯須之或忽 皎余佩兮潔余服, 露斯天兮知幾 瀝肝肺而歷告, 听無然之帝謂</Answer>
			</Answerdata>
			<Additionaldata></Additionaldata>
		</Work>
		<Work id="3">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>장유(張維)</Name> 
					<Courtesyname>지국(持國)</Courtesyname>
					<Pseudonyms>계곡(谿谷)</Pseudonyms>
				</Person>
				<Residence>한성(京)</Residence>
				<Origin>덕수(德水)</Origin>
				<Year>
					<Birthyear>1587</Birthyear>
					<Deathyear>1638</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">積黍行舟</Question>
				<Answer>龍渠深兮漲綠, 汴波明兮揚素 旣可方而可舟, 亦宜沿而宜沂 皇胡爲乎厭此, 曳龍舟於積黍 悅淫巧之快欲, 忘粒粒之辛苦 方大業之御宇, 劇荒湎於陳寶 恃海內之無憂, 思及時而盤傲 陋故都之偪隘, 溢侈心於寰區 決淸淮而作渠, 通輦路於江都 嗤辛后之酒池, 薄祖龍之梁海 幻冥昭於放螢, 奪榮謝於剪彩 雖民力之已彈, 尙侈心之未愜 窮流連之樂事, 厭泛水之常法 運奇智於百端, 得賞心之巧術 賦萬斛之香稑, 替千頃之淸淪 載彩鷁於積粒, 牽錦纜於黃雲 乍靡靡而涉頽, 還浩浩而波洪 狀煙濤之涵虛, 訝麥浪之翻空 側滑轂而驟轉, 輸運軸而平通 慙無功於水伯, 笑偏制於轅后 副宸心之快覩, 冠一時之戲具 倘此樂之早得, 初豈勞於鑿汴 擬繁華之長保, 閱桑田之變換 嗟遊宴之未洽, 變忽生於肘腋 絶錦纜於天涯, 歸玉璽於日角 念行樂之無迹, 同夜舟之藏壑 槩當時之淫肆, 吁亦晩於亡國 彼虞賓之傲虐, 及賊澆之使力 或逢殃於殄世, 終取禍於隕首 矧爾至於積黍, 曾未聞於桀紂 宜覆亡之旋及, 樂未央而哀至 聞聖主之愼德, 戒恒存於喪志 悶稼穡於臨食, 警覆舟於觀水 況粢盛之薌合, 寧可用於運舟 逞荒欲之一心, 作殷鑑於千秋 怪鷄臺之冥遇, 想故都之黍難 仍操筆而賊此, 戒人辟於來思</Answer>
			</Answerdata>
			<Additionaldata>星州白壯外傷</Additionaldata>
		</Work>
		<Work id="4">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>김극성(金克誠)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">城上拜天子</Question>
				<Answer>蕞一隅之孤城, 有三軍之暴露 勞黃鉞於載罹, 旋聚華於北路 圍初解於月暈, 拜胡爲乎城上 罪實多於敢拒, 禮固勤於稽顙 鍾乾坤之間氣, 倚華嶽之金天 手靑萍之尺劍, 算黃石之三篇 分百里之銅虎, 任一方之鎖鑰 身江淮之保障, 義存亡之休戚 時貞觀之好武, 踵大業之覆轍 悉索賦於中國, 遠馳貪於天東 揚九伐之我武, 橫萬里之威風 旣所向之無前, 誰與王而爲敵 兵雷霆之震疊, 勢破竹之難遏 顧一世之男兒, 孰中流之砥柱 將勿去之大義, 守孤城之風雨 縱天威之難犯, 奈此身之有主 抗六師之熊羆, 嬰百雉之殘堞 礭所守於三版, 運奇策於九却 殆邯鄲於朝暮, 久晉陽之不服 周觀兵之旣失, 漢物故之相當 地偏近於遼左, 驚玉帳之寒霜 回鑾旗而復路, 班舜師而言旋 喜齊城之旣復, 慶金甌之再完 操吳戈兮挾秦弓, 云余登乎城頭 拜余手兮稽余首, 再傴僂於冕旒 曰下國之陪臣, 翰偏荒之弊邑 愆侯度而速戾, 致王師之簿伐 然無名於此擧, 異先王之巡狩 心旣許於死職, 誠固異於徯后 屈萬乘於矢石, 困天步於兵塵 效微勞於衛國, 獲巨罪於神人 沕好生而止殺, 荷天地之儞仁 民一方之其蘇, 國廟社之再血 敢不拜於受賜, 儘聖德之所及 一夷險而從容, 宜帝心之歎服 錫楚帛之千段, 褒魯城之一節 偉將軍之雄烈, 可獨步於將壇 揖何取於亞夫, 笑何爲乎仲連 却方張之雄兵, 綿綴旒之王業 何後世之歸來, 甘屈膝於解甲 曠百代而相感, 遡餘風而聲折</Answer>
			</Answerdata>
			<Additionaldata></Additionaldata>
		</Work>
		<Work id="5">
			<Examinationdata>
				<Exam>증광_진사시</Exam>
				<Time>
					<Sexagenarycycle>己酉</Sexagenarycycle>
					<Year>1609</Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>홍명형(洪命亨)</Name> 
					<Courtesyname>계통(季通)</Courtesyname>
					<Pseudonyms>무적(無適)</Pseudonyms>
				</Person>
				<Residence>한성(京)</Residence>
				<Origin>남양(南陽)</Origin>
				<Year>
					<Birthyear>1581</Birthyear>
					<Deathyear>1636</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">掛劍</Question>
				<Answer>倚崆峒而長嘯, 俯末路之嶮㟓 嫉貪侫之汚濁, 競錐刀而射利 想遺墓之掛劍, 揖延陵之高義 寔許心於知己, 非賈價於泉裏 猗翩翩之公子, 凜淸風於濁世 輕脫屣於千乘, 表獨立而遐擧 冠切雲之崔嵬, 珮明月之琳琅 思觀風於上國, 奉玉帛而出疆 朝發軔於吳會, 夕弭節於徐邑 繼先君之舊好, 賓與主兮一席 色敷腴於傾蓋, 共談笑之啞啞 撫腰間之玉鐔, 橫紫氣於秋蓮 歛雪鋘於越砥, 淬霜刃於龍淵 誠天下之至寶, 動主人之顔色 懷中情而不發, 黙無言而寓目 他人心兮余忖, 夫豈難乎解珮 然防身之無物, 待後日之還旆 羌含辭而未吐, 聊與子而相別 路修遠而周流, 忽吾行之未復 曾日月之幾何, 奄朝露之先晞 一杯土兮空山, 灑哀淚兮沾衣 顧此劍之猶在, 痛斯人之何歸 悲龍章之永秘, 尙龜文之如昨 其何說而致諉, 報九原之冥漠 寧留劍於此地, 曝此心於不欺 解匣中之三尺, 掛白楊之寒枝 射龍光於佳城, 耀隙月於重泉 豈死者之必知, 諒已許於生前 雖不言於當時, 亦天知而神知 情幽明之無間, 志死生之不異 仰末照而起敬, 美夫人之情義 倘死者之有靈, 應地下之含感 凜英風之如在, 一古劍之肝膽 況讓國之貞心, 方耿耿而在此 激頹波於衰俗, 廉頑夫於千祀 何世道之堯灕, 紛按劍於白日 蹔然諾而相許, 幾雲雨之飜覆 想懸劍而重喟, 歎至神之辟金 彈長鋏而擊節, 竊庶幾於吾心</Answer>
			</Answerdata>
			<Additionaldata>魁</Additionaldata>
		</Work>
		<Work id="6">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>조휘(趙徽)</Name> 
					<Courtesyname>자미(子美)</Courtesyname>
					<Pseudonyms>송파(松坡)</Pseudonyms>
				</Person>
				<Residence>상주(尙州)</Residence>
				<Origin>풍양(豊壤)</Origin>
				<Year>
					<Birthyear>1543</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">太皥叢薄</Question>
				<Answer>悲白駒之未縶, 歎赤狐之莫非 何雉摯之失禮, 竟狗苟而貽譏 媚塗豺以百熊, 陋義犬之一皥 甘自歸於韓盧, 誠喪德之周獒 逞假虎之妖術, 際屬猪之中微 狐憑城而自固, 鼠近器而妄恣 爰搖尾而乞憐, 俯跋扈之威勢 俱側媚之萬狀, 遂容悅之一計 影動靜而相隨, 色喜怒而務合 丁園野之出遊, 伴僕御而追及 竢老奸之有語, 庶諛態之得試 幸負郭之孤村, 入停車而一視 籠炊煙於竹籬, 掩山光於草舍 掬田莊之氣像, 喜風光之蕭灑 何佳賞之方耽, 伊欠事之亦存 斷鷄鳴於桑樹, 絶犬吠於桃源 聞丞相之起歎, 喜吾喙之有聲 學齊豕之人立, 慕楚狐之叢鳴 獸蹤跡而投林, 鬼伎倆而潜形 浼出好之惟口, 效吠怪之群犬 初隔岸而遠聞, 已穿雲而屢囀 響花林而香搖, 隱芳草而煙惹 增紫門之風韻, 倍村落之聲價 獲權門之喜笑, 冒君子之鄙唾 是桀犬之助虐, 豈駿龐之賢佐 始逞巧於金葡, 終冒爵於珠冠 宜患失於得後, 又舞態於叢間 唾當日之面目, 慨斯人之心術 作韓家之鷹犬, 陷幾人於牙舌 自狺狺而當門, 賢累累而喪家 兇已極於吠堯, 患亦深於噬猳 寇侵境而不警, 主有恩而還吠 雖發蹤之所致, 抑待嗾之常態 惟戀主之一物, 形雖陋於衆獸 救楊生於風火, 報張熊之奸婦 人以靈而歸獸, 物何微而知覺 曾犬豕之不▣(若), 投有虎而▣食 噫世末而益偸, 爭令色而獻媚 龍亡澤而舞鰌, 虎逝山而號狸 皆叢薄之吠犬, 幾脅肩之鄙夫 羊何取於虎▣(皮), 吁嗟乎人面獸心之徒也</Answer>
			</Answerdata>
			<Additionaldata></Additionaldata>
		</Work>
		<Work id="7">
			<Examinationdata>
				<Exam>증광_진사시</Exam>
				<Time>
					<Sexagenarycycle>己酉</Sexagenarycycle>
					<Year>1609</Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이민구(李敏求)</Name> 
					<Courtesyname>자시(子時)</Courtesyname>
					<Pseudonyms>동주(東州)</Pseudonyms>
				</Person>
				<Residence>한성(京)</Residence>
				<Origin>전주(全州)</Origin>
				<Year>
					<Birthyear>1589</Birthyear>
					<Deathyear>1670</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">臥遊名山</Question>
				<Answer>人好遊此名山, 不計脚而爲眼 苟靜觀於一室, 抑無間於眞幻 美少文之探奇, 辦壯遊於高臥 仁者以後樂此, 故神注而模寫 夙尙友於子平, 疾已痼於泉石 恢壯志而遠遊, 迹司馬之遺躅 九雲夢之胸襟, 雙蠟屐之行裝 西聞猿於巫峽, 南見雁於衡陽 樂紫蓋之東頭, 仍結茅而盤桓 謝風塵之徵辟, 給錢資於買山 棲雲霞而長往, 三十年於丘壑 將歷覽夫山川, 慕一擧之黃鵠 胡日月之逾邁, 伊老病之侵尋 抱窮愁於古園, 負壯觀之初心 怡情神於靜裏, 恐難再於勝景 用繪事於後素, 償暮年之心賞 移千里於眼前, 幻諸山於毫末 縱此身之閑臥, 遊實同於登陟 想崟嵜之勝槩, 寓冥觀於半壁 劍門高兮蒼翠, 回雁峯兮嶽色 一撫琴兮琅然, 巖巖谷之響答 人疲精於遊歷, 我自逸於騁目 挹浮丘而嬉娛, 溘神遊於福庭 庶忘言而終身, 惟予所兮誰爭 嗟世人之汨沒, 多柱笏之參軍 羞對山而道愛, 致德璋之移文 獨超然於塵臼, 愛嶽岫之偃蹇 能存心而目擊, 不出戶而觀盡 年旣老而不懈, 信絶俗之高志 然殊異乎坐忘, 豈好此之無以 當桓氏之詬天, 有軍門之微書 故托意於玩物, 免王門之曳裾 觀於山而艮止, 懿見幾之明智 余濟勝於半壁, 景巖巖之氣像 小天下於泰山, 追大觀於前聖</Answer>
			</Answerdata>
			<Additionaldata>魁</Additionaldata>
		</Work>
		<Work id="8">
			<Examinationdata>
				<Exam>증광_진사시</Exam>
				<Time>
					<Sexagenarycycle>丙午</Sexagenarycycle>
					<Year>1606</Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>장유(張維)</Name> 
					<Courtesyname>지국(持國)</Courtesyname>
					<Pseudonyms>계곡(谿谷)</Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear>1587</Birthyear>
					<Deathyear>1638</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">逸者【人君之大】戒</Question>
				<Answer>惟玄運之於穆, 有健行之元德 君子以之取則, 恒自强而不息 志苟狃於自暇, 功必隳於天職 肆妄逸之一念, 作大戒於人辟 天佑民而作君, 付無疆之惟恤 寄眇躬於崇高, 運獨智於冥茫 撫四海之廣博, 臨兆民之蠶龐 矧機務之至煩, 日斯萬之叢集 勞方寸之裁成, 遂率普之化育 苟此心之或逸, 職體元之斯闕 念纔緩於一息, 綱已廢於萬目 作於心而害於政, 致庶績之咸替 慢於天而忽於民, 竟危亡之踵至 玆有土之至戒, 揭今古而昭晣 宜明后之愼德, 鑑此戒而自勅 知天命之難保, 念我心之無常 恒日乾而夕惕, 矧役志字怎荒 艱大位而惟危, 謹小物而靡忽 閱牋載而考績, 仰前轍之徽烈 益獻䂓於罔遊, 禹進戒於毋若 舜有謨曰克勤, 姬作書爲無逸 三宗恭嚴而寅畏, 壽殷祚於六百 西伯日晨而忘食, 啓周家之王業 操一心於無怠, 擴德業於崇廣 慨惟狂之罔念, 蔑炯戒於自放 紛便逸而厭勤, 肯劬勞而裕物 從耽樂而自娛, 竟同趨於覆轍 康逸豫而滅德, 致洛表之顚喪 受酗亂而干誅, 果宗沈而身殃 玆顚覆之釁孽, 儘啓源於逸欲 噫人心之孔微, 有理欲之消息 隨操舍之一念, 判聖狂於千里 矧邦家之興替, 豈厥機之外此 何昏惑之沈錮, 擧肆欲而滅理 縱安逸之是耽, 寧禍亡之無惕 甘同淪而胥溺, 謾作戒於方策 願我后之鑑玆, 所無逸而敬德 法三后之抑畏, 創衰季之放僻 庶以聖而益聖, 流休聞於東域 綴敷陳而自效, 冀一徹乎宸極</Answer>
			</Answerdata>
			<Additionaldata>魁</Additionaldata>
		</Work>
		<Work id="9">
			<Examinationdata>
				<Exam>증광_진사시_복시</Exam>
				<Time>
					<Sexagenarycycle>丙午</Sexagenarycycle>
					<Year>1606</Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>조국빈(趙國賓)</Name> 
					<Courtesyname>경관(景觀)</Courtesyname>
					<Pseudonyms>설죽(雪竹)</Pseudonyms>
				</Person>
				<Residence>충주(忠州)</Residence>
				<Origin>풍양(豊壤)</Origin>
				<Year>
					<Birthyear>1570</Birthyear>
					<Deathyear></Deathyear>
				</Year>
				<Grade>三中</Grade>
			</Authordata>
			<Answerdata>
				<Question sort="">正氣歌</Question>
				<Answer>撫長劍而浩歌, 揖英烈於宇宙 遡淸風於採薇, 攬哀涕於麥秀 何所獨無義人, 竊有感於文山 全所受之正氣, 瀉不貳之忠肝 得天地之純剛, 屹砥柱於橫流 誓申胥之存楚, 志太尉之安劉 竭微忠於艱難, 振頹緖於綴旒 庶淸塵於玉塞, 將奏凱於金闕 天不吊兮奈何, 鐵馬驕於南國 帝駕沈於崖海, 天下歸於氈裘 挫勤王之壯志, 作亡國之孤囚 心旣礭於事君, 膝豈下於拜胡 威鼎鑊之難嚴, 義終始之不渝 顧野性之蠢蠢, 孰能察乎中情 心憑噫而不舒, 抱深痛於圓扄 激忠憤於一歌, 聊以鳴夫不平 念正氣之磅礡, 紛萬類之分形 下以結爲山嶽, 上焉昭乎日星 人最靈於其間, 亦稟之以有生 專混融而純粹, 配道義而充塞 諒至大而至剛, 豈可撓而可屈 彼忠臣之杖節, 曁烈士之抗義 孰無本而能擴, 莫不由於是氣 余生命之陻阨, 遭國家之艱危 然天賦之一氣, 左顚沛而敢違 陰房閴兮鬼火, 春院閟兮天黑 縱萬端而戮辱, 矢余意而不挫 白日慘兮無輝, 北風颯兮竪髮 橫萬丈之壯氣, 歌一聲之激烈 天不吊兮精忠, 獨壹鬱兮何爲 一曲歌兮千秋, 足使人而涕洟 發於聲者如此, 蘊諸中者可知 想當日之陸沈, 正氣收於山川 倒皇綱於犬豕, 是氣之泯於天 失臣節於讐庭, 是氣之餒於人 信天地之否塞, 痛陰噎之晝昏 何一氣之尙存, 鍾於公而爲獨 忠可貫於金石, 光亦爭於日月 人孰無乎是氣, 以直養者鮮矣 非有得於平素, 詎從容於臨死 抽燕獄之哀思, 繼以爲之作歌 歌曰 天道如何, 而至此耶 邦其淪沒, 孑孑孤臣 欲興則不可, 欲泣則爲近婦人</Answer>
			</Answerdata>
			<Additionaldata>及第</Additionaldata>
		</Work>
		<Work id="10">
			<Examinationdata>
				<Exam>증광_진사시</Exam>
				<Time>
					<Sexagenarycycle>丙午</Sexagenarycycle>
					<Year>1606</Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>오환(吳煥)</Name> 
					<Courtesyname>사휘(士輝)</Courtesyname>
					<Pseudonyms>	설애(雪崖)</Pseudonyms>
				</Person>
				<Residence>한성(京)</Residence>
				<Origin>해주(海州)</Origin>
				<Year>
					<Birthyear>1572</Birthyear>
					<Deathyear>1632</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">願埋首陽山</Question>
				<Answer>曰自採薇之人遠, 憫世道之懦頑 淸風一去兮不返, 餘萬古之空山 指節彼而願埋, 嘉孟博之慕義 生不容於獨世, 死有地而無愧 曾一絲之扶漢, 藹思皇之蔚起 人如玉兮汝南, 夙澄淸之有志 起江湖而濯纓, 紉蘭麝而綴佩 友天下之善士, 鼓淸義於一代 痛閹竪之竊柄, 弄威福於袖裏 目善類而爲黨, 釀巨禍於兆寺 混玉石而莫辨, 考連千而連百 鴻罹綱兮何罪, 我匪兕而爲狎 鎖木石於圓扉, 夜不見其星目 風霜嚴於棘林, 白日遠兮天闕 隔九關之豺虎, 哀余衷之莫白 賴西行之有人, 致雷霆之小霽 承常侍之來問, 冀籲冤於玉陛 惟善善而惡惡, 有宣聖之遺訓 矧邪正之難合, 豈淸獨之相混 庶同心而共濟, 致君民於堯舜 福難求於修善, 迹反墜於昭憲 身獄吏以爲伍, 命一縷之難貸 瞻首陽之一髮, 靑未了於千載 伯夷古之聖人, 余舍此而疇依 淸旣極於無雜, 可百世而爲師 顧一死之何惜, 願埋骨於山麓 山之上兮有天, 余之懷兮可質 山之中兮有鬼, 余從遊兮何怍 旣不孤而有隣, 死無憾於同德 人一死之孰無, 死得所之誠難 礭所守之堅貞, 渠亦悶而動顔 噫君子之挻世, 貴名節之自立 猗若人之淸修, 死不撓夫所執 蘭八炭而益香, 玉雖磨而愈潔 後魯連而蹈海, 惟范君而止耳 惜時君之擁虛, 悶方正之倒植 二百年之儲養, 竟消鑠而莫恤 有林慮之剪鬚, 感梁碭之絶迹 後俊及之諸彦, 咸騈首而就戮 士不死則徒耳, 宜國步之扤捏 然達人之見幾, 貴遠擧而不俟 執黃牛而固知, 大哉遯之時義 惟明哲而保身, 有瞻烏之君子</Answer>
			</Answerdata>
			<Additionaldata>魁</Additionaldata>
		</Work>
		<Work id="11">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이민구(李敏求)</Name> 
					<Courtesyname>자시(子時)</Courtesyname>
					<Pseudonyms>동주(東州)</Pseudonyms>
				</Person>
				<Residence>한성(京)</Residence>
				<Origin>전주(全州)</Origin>
				<Year>
					<Birthyear>1589</Birthyear>
					<Deathyear>1670</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">懷刺滅字</Question>
				<Answer>沐懷瑾之遺風, 介于石而▣(貞)▣(吉) 櫝余玉而藏諸, 謇冥棲而滅跡 竊神交於懷刺, 得衡也之平生 操旣亢而志厲, 肯歷抵於公卿 後黨錮而狂狷, 自奇士於洛社 知音少於末路, 兒大小於許下 蘊逸才於千里, 思獨步於一代 顧未三於伯樂, 寧自衒於斯世 發孤笑於宇宙, 將曳裾於誰門 菀龐眉之莫展, 懼沒世而無聞 當群雄之急士, 可匏瓜之不食 齎鄕里之一刺, 擬林宗之晨謁 策疲驥於長途, 隨暮塵於肥馬 苟干進而冒入, 抑何往而舍我 然飛鳥之擇棲, 知妄投之不可 孰擧手而一援, 哀不哀兮命也 遭曚曚之肉眼, 詎俛首而鳴號 酒肉臭兮朱門, 負其位者滔滔 足趦趄於將進, 恥賓客於諸侯 通余名之無所, 恐明目之暗投 旣十年於懷中, 任姓氏之漫滅 本意氣之亢亢, 渺尋常之人物 眼已空於四海, 終去就之遑遑 不容然後君子, 字之滅也何傷 聖吐握之旣遠, 嗟有才而無時 歲不與而邦迷, 寶雖懷其亦宜 方三揖之未際, 豈末之也難矣 不見是而無悶, 刺胡至於滅字 欝風雲於豫州, 曷不往而攀附 滯孤蹤於下國, 卒階亂於言語 想偏性之磽磽, 徒自高於流俗 疾身名之泯滅, 昧前修之明哲 余其次於達節, 卷而懷者半生 諷鸚鵡之遺篇, 感夫君之行裝 一丘墓兮千春, 芳草凄兮長洲 願寄辭於江南, 古之人兮嘐嘐</Answer>
			</Answerdata>
			<Additionaldata></Additionaldata>
		</Work>
		<Work id="12">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>김상윤(金相潤)</Name> 
					<Courtesyname>수부(晬夫)</Courtesyname>
					<Pseudonyms></Pseudonyms>
				</Person>
				<Residence>수원(水原)</Residence>
				<Origin>안동(安東)</Origin>
				<Year>
					<Birthyear>1577</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">霖雨修隍</Question>
				<Answer>鳥將拚於桃蟲, 莽伏戎之三歲 舐及米之在糠, 迨未陰而撤彼 何完備之待暴, 托霖雨於民聽 我不敢以告人, 以他事而鎭情 金天晶兮嶽降, 動淮甸之英風 方雨虧而行道, 佩竹符於雷封 江淮得其保障, 河朔賴以金城 見晉門之有倚, 知漢鼎之將輕 嗟不豶於豕牙, 自求辛於荓蜂 耽虎視於朶頤, 鬼同謀於社宮 是百年之爲戎, 至八月而有凶 苟氷至之不戒, 綿奈何於蔓蔓 勤惕號於暮夜, 以擊柝於重門 睠七里之無險, 豈九攻之能防 欲恃陋於惡城, 是誨盜於慢藏 思我突之我曲, 未亡羊而先牢 謂秦寇之將至, 恐梁民之自潰 玆不言而戒心, 占月難之從星 天又爲之下雨, 我有辭於治城 國有水而巡保, 在周典而可據 輿人說而忘勞, 孰無戎之敢刺 俄千鎚之雷動, 金作城於天潢 獸危角於百雉, 蟻無穴於千尺 念君子之防微, 貴謨應於心疑 矧師言之喜洩, 將不密而致危 欲鎭物而矯情, 知有取於將門 屬猪龍之兆亂, 已含花之踰垣 需于泥而致寇, 人唉唉於棟焚 見天心之壅禍, 惟大人之辨析 人焉瘦乎肺肝, 有明見之若火 虢不可以五稔, 已越兵之東入 恃溝壘之預完, 遏封豕之荐食 雖城孤而事去, 賴夫人而再唐 倘霖雨之用汝, 城不至於覆隍 擯先見而養亂, 問狀貌兮何追 唐天下兮幾箇, 與淮陽之登陴 結爲雨而爲城, 魂魄毅兮天知</Answer>
			</Answerdata>
			<Additionaldata></Additionaldata>
		</Work>
		<Work id="13">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>정언황(丁彦璜)</Name> 
					<Courtesyname>문서(文瑞),	중휘(仲徽)</Courtesyname>
					<Pseudonyms>묵옹(默翁)</Pseudonyms>
				</Person>
				<Residence>한성(京)</Residence>
				<Origin>나주(羅州)</Origin>
				<Year>
					<Birthyear>1597</Birthyear>
					<Deathyear>1672</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">歌風臺</Question>
				<Answer>六玄虬於御氣, 電九遊而星回 開宸眄於故宇, 啓玉旒而徘徊 雄詞激於永言, 一古臺於乾坤 不忘危於履安, 恢遠略於風雲 氣五彩而成龍, 劍一血於秦蛇 中原騖其竝驅, 宇宙劃於干戈 歌聲哀於楚帳, 伯氣歇於烏江 雄圖入於赤符, 一軌文於王風 當皇階之始闢, 有一秦於淮南 皇威動於不血, 返玉龍而天臨 眷新歡於豊沛, 邦父母之攸思 家天下而御宇, 錦不夜而還歸 山河故於擧目, 認某丘之風煙 速舊交而宴犒, 來父老而同歡 雲臺敝於碧霄, 白日高於龍鱗 黃袍暎於白衣, 紫微近於句陳 昔九重之天子, 今一席之鄕人 挹黃河而浻酌, 援北斗而爲杯 三陽泰於一域, 四海春於龍顔 皇情愉於樂極, 興感慨於樽前 文章發於壯志, 意慷慨於天聲 風雲入於掌上, 宇宙激於高情 思賢佐於霖雨, 念四方之多虞 響飛掣於秋空, 氣白虹於神樞 心旣切於守成, 志亦軫於思危 寔能一於謳歌, 風膚化而流熙 念行樂之何許, 臺萬古而猶存 盤雙猊於雲礎, 鎖九煙於層欄 緬遺風於當日, 留永睇於玄蹤 知其德於聞樂, 驗季子之諷諷 自南薰之吹斷, 歌不古於千年 流瑤池之黃竹, 詠楚臺之雄風 紛歈艶之是事, 一四海之淫哇 恢雄志於大風, 漢有帝而能歌 雖不盡於善美, 亦有得於性情 台後辰而觀風, 仰昭代而揚靈 願一賡於愸天, 挹古韻於虞庭</Answer>
			</Answerdata>
			<Additionaldata></Additionaldata>
		</Work>
		<Work id="14">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">滄浪歌</Question>
				<Answer>立宇宙而浩歌, 歎禍福之由己 豈於人而獨然, 雖在物而若是 過滄浪而徘徊, 感所濯之自取 惟淸濁之旣殊, 故纓足之亦異 際澄波之方淨, 絶纖塵於涯涘 類原泉之混混, 同河水之漣漪 日周流而無溷, 美逝者之如斯 玆淸潔之可樂, 聊於焉而濯纓 俄狂瀾之來侵, 混泥沙而失淸 紛衆涇之淘湧, 豈其沚之湜湜 澄不淸而汨汨, 所君子之若浼 詎水云而水云, 惟余足兮可洗 肆孺子之有歌, 必因水而異滌 始淸流之如玉, 固不忍乎濯足 逮濁滓之橫流, 豈冠纓之可澡 淸自淸而致纓, 纓無意於擇潔 濁自濁而招足, 足何心於就濁 吁嗟乎淸斯濁斯, 夫孰非自我求之 信觀水之有術, 悟近取之在蓀 念彼水之淸濁, 若吾人之善惡 伊或纓而或足, 類一禍而一福 諒凡事之皆然, 猶影響之互答 仁則榮不仁則辱, 肯榮辱之妄至 德則吉悖德則凶, 亦吉凶之以類 苟世人之念蓀, 反諸身而自勗 睠淸水之得纓, 思潔己而進德 戒濁流之致足, 務去惡而消孼 吾之滄浪之一歌, 實誨人之明法 然衆耳之皆聾, 孰聲入而心悟 偉仲尼之有感, 呼小子而昭告 豈徒學者之當戒, 抑垂訓於有國 後千載而遐思, 顧吾黨而努力</Answer>
			</Answerdata>
			<Additionaldata></Additionaldata>
		</Work>
		<Work id="15">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>최진방(崔鎭邦)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">福手</Question>
				<Answer>首萬物而中立, 備四體而爲人 苟一指之或屈, 越千里而求伸 何隋世之有氓, 反自割而爲福 豈人心之有異, 緣救死之無術 丁畜生之御宇, 極天下之多事 遍枕骸於四野, 盈殿屎於萬里 旣毒民於土木, 又驅人於兵革 揚旌旗於塞雲, 喧鼓角於關月 老衆師於風雨, 暴軍旅於霜雪 屍塡巨港之岸, 血滿長城之窟 山林多夜哭之鬼, 川原壓刀槊之骨 哀億萬之蒼生, 儘窮過之猿鶴 竟不能以奮飛, 喟緣底而獲脫 寧自劍乎此手, 委一身於廢疾 顧無手其何用, 一天地之棄物 脫行枚於轅門, 免甲冑於此身 終白首於窮廬, 作亂世之閑民 彼東家之蕩子, 與西隣之健兒 自一別乎鄕關, 隔死生於天涯 人或言其存沒, 慘將信而將疑 超萬里之關山, 杳孤愧之何依 哭寡婦於南隣, 泣孤子於北郭 惟余手之是賴, 獨孑遺兮鄕曲 伸偕老之信誓, 成契闊之舊約 輸百年於優遊, 送一生於自如 是所謂之福手, 誠得名之不虛 立斧鑕之天地, 俯叔季而兵喟 傷一手而全一身, 是當年之不獲已 苟斯民之得所, 豈福名之在是 悶脫死之無計, 冀延喘於須更 胡無故之赤子, 値苛政之毒痡 使斯民無所措手足, 哀國勢之可知 願聖上視民如傷, 恒念蓀而在蓀</Answer>
			</Answerdata>
			<Additionaldata></Additionaldata>
		</Work>
		<Work id="16">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>조국빈(趙國賓)</Name> 
					<Courtesyname>경관(景觀)</Courtesyname>
					<Pseudonyms>설죽(雪竹)</Pseudonyms>
				</Person>
				<Residence>충주(忠州)</Residence>
				<Origin>풍양(豊壤)</Origin>
				<Year>
					<Birthyear>1570</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">氷山</Question>
				<Answer>廊太虛之無閡, 運一氣之自然 積土壤而成高, 有厚重之不遷 形無形而曰氷, 胡爾山之獨異 原蓀山之融結, 非肇基於太始 流慾浪而爲質, 枕禍水而作根 鍾障天之陰氣, 吐蔽日之浮雲 連禁苑而深蟠, 壓皇城而特立 無松栢之獨秀, 有桃李之亂植 多狼貪之谿壑, 欠鳳鳴之高崗 寒十日於九重, 凍萬民於四方 北風凉兮雨雪, 陽氣微兮不暘 人惴惴而股慄, 若寒粟之遍肌 薈兮蔚兮朝躋, 幾季女之斯飢 凜寒威之裂膚, 民具瞻兮其咨 然盛衰之相承, 豈爾高之久期 彼天作之崔嵬, 尙崩摧之有時 一勺水之所凝, 庸可保其不墜 苟大陽之中天, 其曰消之孔易 何世人之貿貿, 擬喬嶽之可恃 競奔走於洞門, 喜惡木之陰庇 旣身在於山中, 眞面目之難知 卓張公之獨見, 悟氷泮而危斯 懼履氷而必陷, 回白駒於空谷 虎豹去而狐狸出, 哀國勢之可惜 歲向暮於天寶, 慨維霰之先集 天地晦兮冥冥, 不陽春於寒極 氷益堅兮山益高, 視君父兮丘垤 致天下之土崩, 來祿山於中原 黑風撼兮天柱折, 山焉得以獨存 忽春氷之自潰, 波已坼於馬嵬 彼當道之豺狼, 竟誰托而誰依 顧禽息兮何誠, 爲明皇而一噫 當開元之勵精, 國家安於泰山 赤白日之宣朗, 無陰慝之或干 胡九仞之未成, 轉一簣於權奸 氷之山兮屹立, 人可仰兮不可越 恨余未得捧日當年, 快一曝於君側</Answer>
			</Answerdata>
			<Additionaldata></Additionaldata>
		</Work>
		<Work id="17">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>곽천구(郭天衢)</Name> 
					<Courtesyname>사형(士亨)</Courtesyname>
					<Pseudonyms></Pseudonyms>
				</Person>
				<Residence>한성(京)</Residence>
				<Origin>현풍(玄風)</Origin>
				<Year>
					<Birthyear>1589</Birthyear>
					<Deathyear>1670</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">玉舃閣</Question>
				<Answer>窮溟遠以九萬, 細羽沈者三千 飄然去而不返, 更有期於何年 藏留舃而築室, 笑奏皇之邀仙 豈異說之可徵, 但虛閣之風聲 家天下於東竝, 壯帝居於西京 四海富之方樂, 百年生之還悲 惕流光之過隙, 歎鏡髮之垂絲 視萬乘於弊屣, 學五通之眞訣 花開▣於閬苑, 樹空老於瓊窟 嗟塵骨之未化, 杳仙緣之無術 遵東海而騁望, 候南華之來格 心誠求之不遠, 果冥應之斯速 媒靑鸞於屋簷, 降赤玉之飛舃 指方壺而成說, 山外色兮蒼蒼 瓊枝可以爲羞, 石髓流而成粻 期靈藥之鍊進, 質玉舃而遙還 千年三兮一出, 後會難於人間 寧龍駕之再至, 但蟬蛻之雙屨 惜遺跡之塵汚, 將襲藏於華構 起空中之機閣, 控海上之風雨 極工倕之奇巧, 侔造化而制作 挹三島之灝氣, 採十洲之精魄 曜丹靑於滄嶼, 接觚稜於星漢 非吾人之所寧, 信列仙之攸館 謂神都之霓旌, 訪舊舃而重來 雲雷隔於極目, 何處山兮蓬萊 長生說之寂寞, 不死藥之懸望 樓船廻之苦塵, 滈璧遠之何忙 萬世計之虛擲, 一鮑車於沙丘 歸金棺於泉下, 空畵閣於長洲 鶅未還於華表, 猿嘯月於驪原 楚炬酷於幽宮, 樵牧哀於荒阡 喟人生之短期, 聖與狂其偕暮 人何世而不新, 世何人之能故 何奏辟之大愚, 誕售計於飛升 人間事之尙昧, 天外遊之何能 宮千門而喪德, 城萬里而築怨 狂圖駕於海宇, 大禍速於閹尹 伊延生之虛誕, 在爾昏而何責 蹈前轍而莫悟, 慨望仙之飛閣</Answer>
			</Answerdata>
			<Additionaldata></Additionaldata>
		</Work>
		<Work id="18">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>곽천구(郭天衢)</Name> 
					<Courtesyname>사형(士亨)</Courtesyname>
					<Pseudonyms></Pseudonyms>
				</Person>
				<Residence>한성(京)</Residence>
				<Origin>현풍(玄風)</Origin>
				<Year>
					<Birthyear>1589</Birthyear>
					<Deathyear>1670</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">宮中放蝶</Question>
				<Answer>沈香靜兮晝永, 髻鬟高兮花明 簇千行之嬌艶, 賭一人之歡情 溢滿堂之春意, 帝胡放乎粉趐 趁香鬚之攸止, 同楚夢於翠被 末開元之寶曆, 皇不克乎有終 蠧焚錦之初心, 醉入眼之鈆紅 樓臺鎖兮煙雨, 燕趙姝兮三千 東風暄兮麗日, 禁苑春兮濃煙 一宴開於昭陽, 三十六宮粉黛 回重瞳於翠屛, 眩左右之眞熊 皇情愉兮蕩逸, 迷不知其所幸 極豪奢於娛玩, 創一戱於佳景 折宮花之濃艶, 簪列隊之雲鬂 放蝴蝶於尋香, 作蜂媒之傳信 戱天香於輕趐, 繞靚粧而高低 紛在前而在後, 若將東而將西 羅紅袖而博博, 惹翠黛而蘧蘧 低秋波而脈脈, 幾胥怨於後余 看風蛾之去來, 占君王之親踈 蝶無心於飛繞, 人有情於爰止 卽所止而賜顔, 共今宵之歡意 千蛾眉之榮寵, 一狂蝶之所如 竹未枯於長門, 宮已遍於羊車 孰報朝於蟲飛, 但取媚於龍光 不知返而淫樂, 竟自蹈於荒亡 自楊妑之移寵, 倍童心之留連 春從春兮夜夜, 日復日兮年年 蝶纔罷於宮中, 馬又舞於壽席 昔放女之淵聰, 今醉夢之迷惑 卒漁陽之兵動, 解語凋於荒驛 擲山東於風雨, 窘靑騾於蠶叢 寂古宮兮誰主, 黃蝶領兮春風</Answer>
			</Answerdata>
			<Additionaldata></Additionaldata>
		</Work>
		<Work id="19">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>박돈복(朴敦復)</Name> 
					<Courtesyname>무회(無悔)</Courtesyname>
					<Pseudonyms>창주(滄洲)</Pseudonyms>
				</Person>
				<Residence>영해(寧海)</Residence>
				<Origin>무안(務安)</Origin>
				<Year>
					<Birthyear>1584</Birthyear>
					<Deathyear>1647</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">鷄鳴出開</Question>
				<Answer>催行色於半夜, 久思歸之王孫 旣不能而奮飛, 阻故國於開門 出亡人於未曉, 胡匪鷄而則鳴 假翰音於司晨, 脫奇禍於讐庭 被竊擧於幹蠱, 已舍業而居賓 寧鷄口而不牛, 謂雄高而雌秦 播聲名於山東, 屈冠蓋於西隣 輕百二之天險, 士三千而俱西 鴻初漸於玉鉉, 鳳還猜於群鷄 笑先發於土偶, 白難期於鳥頭 人忽狗於籠裏, 裘再狐於秦藏 餘一塊於虎口, 後黃崔於螗蜋 托馬首於函關, 夜曼曼兮何其 坐遠客於長夜, 掣開法於中宵 幸拊翼之有人, 詎催晨之無術 先一鳴而報曉, 繼四境而乃達 開萬夫之莫開, 夙余駕於星言 出國門而東騖, 夜色侵於驂騑 能鬱鬱於久居, 喜厭浥之沾衣 欲問誰以東西, 路依俙而難分 指西極而反顧, 千里遠於秦原 想函谷之深夜, 月未落而星稀 鵑啼血於枕邊, 雁失序而南飛 亂公子之方寸, 撫長鋏而憑噫 賴知音於急難, 入乎死而出生 非此日之善鳴, 幾薛公之不高 禽行足以報主, 保風雨之喈喈 苟以禮而爲羅, 致瑞世之鸞棲 西竝秦而南楚, 以齊王猶反手 惜信讒之爲祟, 君視臣如犬馬 誰六翮乎鴻鵠, 盡毳毛於腹下 數十年之傾身, 止於狗□□耳</Answer>
			</Answerdata>
			<Additionaldata></Additionaldata>
		</Work>
		<Work id="20">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>남구만(南九萬)</Name> 
					<Courtesyname>운로(雲路)</Courtesyname>
					<Pseudonyms>약천(藥泉)</Pseudonyms>
				</Person>
				<Residence>한성(京)</Residence>
				<Origin>의령(宜寧)</Origin>
				<Year>
					<Birthyear>1629</Birthyear>
					<Deathyear>1711</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">賣釵獻酒</Question>
				<Answer>回天步於玄朔, 向佳期於金闕 新漢儀於重瞻, 喜周運之再復 換香醪於寶釵, 白頭在兮宮女 足可嘗乎此酒, 末爲癡於獻御 昔四海之無虞, 歌舞樂於昇平 綴三千之花班, 承雨露於椒庭 幾侍宴於梨園, 頻奉觴於桂機 歡未酣於深宮, 鴉忽白於延秋 金鞭斷於九馬, 紅袖泣兮內人 君王遠以萬里, 一葉飄兮孤身 俄一麾於天戈, 幸再淸於乾坤 拂翠華於巴雲, 再牛酒於西郊 隔天顔兮幾年, 瞻日表於今朝 哀還生於樂極, 亂難後之君臣 凄凉色於南內, 舊宮閴其無人 吾王何以能樂, 妾人竊自悲傷 知忘憂之有物, 穆將愉兮上皇 無解佩於腰間, 何所有於頭上 捐雲髺之寶飾, 典中山之千一 罄深誠於獻慰, 修薄具以自設 援天上之北斗, 申景祝於南山 三聲動於九獻, 萬歲永於一盃 開百端之愁懷, 賭一場之歡伯 回天鑑於寸忱, 動八彩之玉色 情難堪於此日, 樂如何於今夕 中心感而自激, 咸一喜而一悲 意無間於上下, 說不盡於多少 慘殿闕之岑寂, 撫往事而滄浪 迹如掃於繁華, 淡無味於玉觴 何昔年之耽樂, 若蓀辰之少歡 要樽酌於一慰, 哀哉帝之爲君 賣何用於金釵, 禍自釀於錦襁 昔脫簪而諫德, 吾聞之於姬姜</Answer>
			</Answerdata>
			<Additionaldata></Additionaldata>
		</Work>
		<Work id="21">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>정진사(鄭進士)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade>二上</Grade>
			</Authordata>
			<Answerdata>
				<Question sort="">表忠觀</Question>
				<Answer>息奠壤之香煙, 輸古餞於黃袱 丹忠鳴以逝湍, 照荒墟之西日 榮三字而揭旌, 新一方於遺宮 轉虛閣之松聲, 張拱辰之芳風 俶奮挺於難隅, 家句踐之雄疆 迹不襲於蛙井, 意自專於葵陽 屬中宇之瞻烏, 阻海雲於從龍 傳三葉而四王, 俟走壙其焉從 瞻奎瑞而屣國, 圓大宋之金甌 蘇偏氓以戢武, 肥帝德於懷柔 擲富强之隆構, 成泰定之嘉庸 咨貞軌之倏翳, 奚嘯猿於荒封 賁不及於忠鬼, 芳草啼而秋雨 功將右于竇融, 報奚左乎光武 徵臣抃其莫疇, 皇乃吁曰幾忘 卽禪龕而昭虔, 啓窮泉之呑光 乾坤炳而紫煥, 玄宅曙於恩章 簡遺紹而尸土, 侑天休以馨香 幽明徹以賚渥, 春旣骨之精忠 人靈歆其聳踊, 疇不草于皇風 卓一觀於裔土, 範萬宇之臣節 彼聾昧爲何人, 擧皇屋之佗粤 始飽志而軒囂, 終斧吭而宗夷 閶門柳於牧笛, 廣陵殘而腥吹 何餘杭之巋然, 紛獨壽厥淸芬 基誠心而樹貞, 彩衮褒而飛文 龍山鬱以順厚, 苕水浩其朝宗 屈蘭服而尋芳, 胥白馬而推踪 非貞忠其孰信, 是以弘此靈迹 頌君子之攸芋, 亦曰人之安宅</Answer>
			</Answerdata>
			<Additionaldata>場外所作</Additionaldata>
		</Work>
		<Work id="22">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>정진사(鄭進士)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade>三中</Grade>
			</Authordata>
			<Answerdata>
				<Question sort="">表忠觀</Question>
				<Answer>撫如鴻之亡國, 山一帶而陳迹 危基入於野火, 往事吹於樵笛 千尋高而聳目, 觀已舊而名新 憑征伐之寵章, 芳不墟於千春 粤九壤之搶攘, 王數世而雄長 迹雖伍於猗角, 眼不昧於歸向 齦奸猖之四猘, 佇眞主之一統 浼五季之腥聞, 違北辰之星拱 瞻奎瑞而屣國, 圓大宋之金甌 輸葵誠於遡陽, 捐富强於東流 蘇偏方而寄惠, 順皇軌而承風 弛天吏之火烈, 極及池之魚喁 斯純節之克暢, 胡懿烈之孤報 數行淚於行路, 一丘墓於春草 伊誰惻其澤斬, 臣抃言其功邵 天心孚而曰俞, 存不昧於幽窅 卽梵宇之揭虔, 照煥號於玄門 榮三字之肇錫, 粧九原之忠魂 簡遺紹而尸土, 修歲事之惟馨 肅籩鉶之時登, 載其樽之玄淸 扳皇恩而露光, 靈彷彿其如醒 巋一觀於山椒, 聳四方之風聽 功猶旌於旣骨, 忠豈翳乎方生 風三吳之節槩, 砥百僚之精誠 寵不止乎錢王, 天下士之榮光 散輕策余恢遊, 倚江南之淸風 胥山祠兮怒潮, 屈子廟兮芳蹤 笛空觀而起余, 奚異趣而同稱 非忠貞之揭名, 曷遺烈其攸徵 龍山鬱兮鳳舞, 苕水泄其英爽 扶千年之棟宇, 濯今古之遐想 採蘋藻而羞神, 曰明靈其知否 有節義之大閑, 期棟樑於宇宙</Answer>
			</Answerdata>
			<Additionaldata></Additionaldata>
		</Work>
		<Work id="23">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>정진사(鄭進士)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade>二上</Grade>
			</Authordata>
			<Answerdata>
				<Question sort="">鼓琴 作杵 聲</Question>
				<Answer>一張琴兮窮廬, 四壁空兮懸磬 家無資於卒歲, 婦有言於貧病 曲中知兮淸操, 絃上語兮何聲 憑隣人之相杵, 慰室家之呼庚 伯牙手於環堵, 原憲貧之先生 援南薰之古調, 寄北窓之閑情 心猶樂於屢空, 命自知於天翁 抽胸中之素賞, 付指下之松風 張高懷於搏拊, 遣世慮於橪櫳 遺安飽之誘慕, 辦生涯於枯桐 坐白屋之天寒, 迓靑陽之元辰 彈無縁於阜財, 慍不解於家人 羨萬戶之聞砧, 怨一室之空箱 顧我心之氷蘖, 不願人之膏粱 何其妻之不識, 慕穢飽於蜣蜋 惟家中之契闊, 只膝上之玲瓏 計雖空於囊裏, 聲可舂於琴中 按三尺之龍唇, 披百結之鶉縫 將流水之雅引, 象蓽門之朝舂 鳴寒杵於鳳柱, 動淸砧於鵾絃 飜松石之勁志, 入井臼之塵緣 音宮商之皦如, 響摏撞之依然 諱窮餓於虛聲, 供糗粻於空拳 心何求於斗粟, 耳自認於舂粮 兼琴瑟之好意, 慰箕箒之飢腸 豈必慕彼糠糜, 于以宣夫湮鬱 想夫人之淸標, 一寒松之蕭瑟 將盈襟之素趣, 當滿庾之紅粟 樂不改於安貧, 味獨飽於恬泊 音雖托於碓樂, 志不戚於艱食 聊爲戱於細君, 豈蹙頞於聞樂 托古意於琴心, 遡遺風於千祀 惟絃歌而諱窮, 重有聞於夫子</Answer>
			</Answerdata>
			<Additionaldata></Additionaldata>
		</Work>
		<Work id="24">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이암(李馣)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">寄書 送朝 服</Question>
				<Answer>星槎返於海東, 日色新於扶桑 忍梁臣於頭下, 尙周地於首陽 兼朝服於尺素, 萬重意於數行 決任長之家事, 全罔僕之大節 有世臣於麗季, 早衣君於時危 悶殷命之將訖, 誓周臣之不持 心常恐於祖伊, 淚幾抆於秀夫 逮飮氷於河上, 遠拭玉於天朝 憂何忘於杞國, 念益切於袁安 禮纔訖於專對, 回玉節於天東 催行色於屈指, 拜龍顔於何時 忽吾道此鴨江, 問消息於逢人 今爲晉之豈料, 知復命之無所 口可恥於周粟, 足豈履於燕土 逝將去而適彼, 不濟此也命也 寄書否於家中, 其以是而歸語 千金字以和淚, 一濕衣以憑寄 顧人情之有綱, 夫婦同於君臣 義無殊於彼此, 在板蕩而不二 雖天命之已歸, 尙此志之難奪 歌何作於麥秀, 賦不忍於黍難 苟狐死而首丘, 非我心之不然 旣時事之到此, 那得顧於私情 錫佳名於在服, 身後事之丁寧 惟蓀服之遠送, 異尋常之身章 旣被恩於先王, 更曳裾於誰門 不須招而魂去, 願以此而同穴 萬里外之家書, 無別語而不歸 竟高躅之飄然, 荊楚間而長終 疾風前之勁草, 歲寒後之松柏 當天吏之革命, 擧一世而皆宗 非所守之堅確, 鮮不至於磷淄 扶綱常於一時, 激忠義於萬祀 以一隅之偏邦, 何取斯於斯人 仰末照而飮憶, 認君子之魯有 人才半於一善, 尤可驗於今日 瞻新谷之月巖, 想精靈之如昨 侯誰與而竝美, 仰烏山之一髮</Answer>
			</Answerdata>
			<Additionaldata>白壯</Additionaldata>
		</Work>
		<Work id="25">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>김원섭(金元燮)</Name> 
					<Courtesyname>지화(至和)</Courtesyname>
					<Pseudonyms></Pseudonyms>
				</Person>
				<Residence>한성(京)</Residence>
				<Origin>선산(善山)</Origin>
				<Year>
					<Birthyear>1640</Birthyear>
					<Deathyear>1710</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">披示輿地圖</Question>
				<Answer>天方眷於謹厚, 地尙漏於圖籍 言無賴於足定, 事有集於何日 點幅員之多小, 示諸斯於帷幄 詰舊云之今違, 惋雄圖之猶蹙 祥雲騰於白水, 帝室冑於南陽 期寒灰之復炎, 誓舊業之重光 鴻將飛而有翼, 越之蠡而周甫 論形勢於咫尺, 眼已空於區宇 寧非天於授我, 庶指日於收勳 何經營之八年, 尙域土之三分 蹙四方而靡騁, 悲擧目於山河 秦群盜之竝據, 漢未得之何多  攬職方之輿圖, 來汝禹曰鳴呼 看今日之域中, 竟止鳥之誰屋 九天下之千里, 八小竪之分割 成都入於子陽, 河以北以王卽 燕非有於易水, 齊未收於營丘 嗟無期於復禹, 知幾時於興周 龍之爭以虎戰, 誕無責於吾躬 地從某而至某, 如許多於圖中 指諸掌於平定, 子倘記乎前言 收餘燼於廣阿, 惟一片於中原危三版於晉陽, 半百里於膝壤 安能鬱而久此, 可待大而方王 固披示之非偶, 詎收復之無策 揚休命以一語, 不在地而在德 有是君於是臣, 宜境土之重拓 想當日之披圖, 展所思之匪夷 悲王土之尙窄, 悼大業之難期 終天人之助順, 再西都於東都 續已絶之炎運, 樹無窮之洪圖 何無率於后嗣, 謾有忝於寧人 投黃圖於老瞞, 哀故國之荊蓁</Answer>
			</Answerdata>
			<Additionaldata></Additionaldata>
		</Work>
		<Work id="26">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>도처형(都處亨)</Name> 
					<Courtesyname>회경(會卿)</Courtesyname>
					<Pseudonyms></Pseudonyms>
				</Person>
				<Residence>성주(星州)</Residence>
				<Origin>성주(星州)</Origin>
				<Year>
					<Birthyear>1634</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">寄書 送朝 服</Question>
				<Answer>星軺返於北路, 日月新於東國 悲山河之異昔, 未死身之安適 一封書於家人, 萬里送於朝眼 示此心於不歸, 堅素志於罔僕 服忠義於平生, 有世臣於麗末 早匪躬於衣君, 幾盡心於王室 承綸音於一夕, 奉玉帛於上國 惕顚倒乎衣裳, 心每懷於靡及 路修遠而周流, 忽吾行之來復 次一帶之長江, 驚舊邦之消息 嗟梁臣之未還, 哀夏命之已革 更新主於故都, 異衣冠於昔時 餘亡國之大夫, 慨一死之猶遲 恨未及於赴難, 痛如何於心曲 立暮途而蒼茫, 瞻四方而蹙蹙 泣秀夫之朝衣, 恥伯夷之周粟 裁三尺之短幅, 寄千里之家室 女適人而從一, 臣事君而不二 吾何面於渡江, 悵措身之無地 固人情之懷土, 豈無心於還鄕 慘國破而君亡, 將返命而誰豕 惟身上之安吉, 是先王之章服 惹滿袖之天香, 帶十載之恩渥 吁今日之不濟, 聊以此而爲信 形雖隔於海外, 儀可想於閨中 三英燦於遠寄, 百年信於同穴 倘附葬於他日, 庶無憾於泉裏 千金字於北來, 萬重意於書中 言丁寧於後事, 又命名於指腹 衣空返於此夕, 身未歸於鄕關 風颷阻於蓬萊, 蹤迹遺於荊蠻 閱縹緗而夷考, 余不覺其歎服 方麗運之告訖, 昌五百之聖作 多殷士之裸將, 孰齊臣之抗節 保妻孥而全躬, 擧不稱於其服 獨夫公之姱節, 信古今之罕覿 君臣義之旣重, 夫婦恩之遑恤 留衣服而永訣, 誠可慽乎其情 播三韓之美談, 樹百世之風聲 究一時之名流, 誰與子而竝美 瞻烏山之屹然, 仰閇門之高義</Answer>
			</Answerdata>
			<Additionaldata>二白</Additionaldata>
		</Work>
		<Work id="27">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>전대방(田大方)</Name> 
					<Courtesyname>경직(景直)</Courtesyname>
					<Pseudonyms></Pseudonyms>
				</Person>
				<Residence>개성(開城)</Residence>
				<Origin>우봉(牛峰)</Origin>
				<Year>
					<Birthyear>1590</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">六更</Question>
				<Answer>皇天平分五更, 亘萬古而不忒 酌長短而得中, 寧一毫之盈縮 胡唐帝之淫佚, 及添更之爲六 旣專夜之不足, 羌又繼之以日 自玄武之同夢, 廢大衾於花萼 盟三生之一結, 戒十愆之蟬翼 迷陽臺之雲雨, 屬長生之春宵 圍香風於錦屛, 嬌抱月之蘭腰 纔低帷之耽枕, 催曉籌於金壺 嫌苦短之良宵, 惜未洽之歡娛 驚金箭之急轉, 恨玉漏之將殘 思長夜之縱欲, 續殘更於方闌 加鷄人之玉算, 增鳳扄之銅竿 偸高枕於白日, 作一宮之淸夜 甘更鼓之始永, 方晏睡而樂秋 戒已絶於子憎, 問豈及於何其 周諫簪之孰脫, 齊曉鷄之無報 曾一夢之未闌, 動三更之鼙鼓 靑嫁催於驛路, 翠騾忙於蠶叢 愁行宮之冷月, 濟夜雨之寒鈴 挑孤燈於南內, 覺五更之方長 顧當日之不悟, 寧此夜之無悔 噫君心之無逸, 當不遑於假寐 陽昧爽而丕顯, 武夙夜而楊若 何淫驕之念罔, 莫晝夜而額額 旣不可以專五, 矧有甚於添六 固無厭之自處, 宜速寇而墜國 使遠女而近男, 倘晝選而宵征  忘夕陽之三風 昧宵旰之萬機 移蓍色之是心, 易好賢之彼誠 嗣亦安於枕丙, 業可久於宵中 漫慆淫而鴆毒, 竟怙侈而嫁禍 若此辟之世有, 將萬古之長夜</Answer>
			</Answerdata>
			<Additionaldata></Additionaldata>
		</Work>
		<Work id="28">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이경의(李景義)</Name> 
					<Courtesyname>자방(子方)</Courtesyname>
					<Pseudonyms>만사(晩沙)</Pseudonyms>
				</Person>
				<Residence>한성(京)</Residence>
				<Origin>연안(延安)</Origin>
				<Year>
					<Birthyear>1590</Birthyear>
					<Deathyear>1640</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">擊筑</Question>
				<Answer>天狐出而襲月, 長喙墮於寒鋩 輕鴻毛於怒隣, 紆遠武於秦城 激不平於于將, 鳴十二之淸絃 托義氣於商音, 瀉死生之心肝 雄幽薊而暎出, 感慨稱於燕趙 迹覊孤於風塵, 間宇宙而長嘯 忽倚劍於燕市, 晩知音於悲歌 千金輕於一諾, 奇意鬱於靑霞 隱狗屠而相樂, 遊酒肆而藏名 全趨人之急難, 慕節士之揚聲 方舍感於一劍, 眇百二於長心 俄燕質之北還, 長仇讐於西虎 思除仇而灑恥, 君嗣屈於賢者 館上舍而逢迎, 恩先生而謀事 將軍血於雪鍔, 后媼泣於霜縑 擲百金於徐家, 裝越硎於龍文 涉鶉首而撙銜, 抗豕突而彈丸 親朋祖而取道, 白衣冠而班荊 車轔轔而接軫, 日慘慘其無光 寒風急於易水, 隴樹菀以秦雲 曲一闋於驪駒, 和而歌者誰人 擢黃旋而愀然, 抽大頭於藏匣 天球響於玉磵, 萬竅怒於空碧 氣由中而交憤, 聲假器而幽抑 雄心寄於壯調, 忼慨寓於衣音 雜徵羽而催轉, 何意長而慮深 天涯晦而異色, 馬躅顧而寒鳴 慘左右之無懽, 行路馬之呑聲 輸肝膽於古劍, 傾死生之交情 危絃絶於此日, 斷明知於平生 催行色之不顧, 捐七尺於函關 長虹忽其貫日, 壯士去而不還 顝無儔而棲棲, 抱玉匣而誰知 遙懷怒而未發, 矢一死於知己  寄宋子而傭身, 奏悲調於掌上 竟此音之無和, 撫長鋏之安往 失玄花於秦宮, 大此誤於輕謨 術刺劍之何成, 踵不旋於咸陽 胡趨違而外生, 匹夫勇之徒尙 襲俠氣於春秋, 浪許人而徇名 蔑信義而無聞, 爾之死之何愚 然其義之足取, 可佼佼於庸夫 志不員於存沒, 信同氣之相孚 自筑聲之云斷, 和者寥兮千古彼感知猶若是, 矧君子之深契 鳴瑤琴而自惜, 古意遠兮難酬 托遺響於悲風, 歌白雪兮夷猶</Answer>
			</Answerdata>
			<Additionaldata></Additionaldata>
		</Work>
		<Work id="29">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">取酒 決海 美</Question>
				<Answer>龍將員於斷橋, 龜欲脫於魚籠 回邯鄲之苦顔, 留季孫之危蹤 不忍別於臨分, 聊擧杯而相訣 豈此酒之足嘗, 敍滿腔之丹愊 金枝挺於五葉, 際滕間於齊楚 無他技而斷斷, 幾致身於王事 時交隣之失道, 王子久於異地 屬嗣王之傳旒, 念鞠愛之天顯 雖燕質之得還, 尙楚服之未見 軫孔懷之宸衷, 誰爲我而更使 因師錫於左右, 又分暘於天庭 臣當死於主辱, 吾豈敢乎憚行 托吳國之亡人, 期楚囚之必脫 陪金軀而逐獵, 得卉服之心悅 謀方設於百爾, 天與便於曉霧 勢固難於兩全, 知不可以同走 顧前路之熹微, 可孤棹之因回 一盃酒兮相屬, 薄言送兮瀉懷 人情同於懷土, 縱此行之欲偕 倘此機之一泄, 奈無益而有害 可端倪於語默, 請獨留而爲善 須行李之自珍, 老臣故而勿遲 幸公歸之無恙, 使吾君而得見 然後快於吾心, 欲並生之何願 去留心兮樽前, 死生別於難筵 其虛徐而畏途, 杳一點於滄溟 度其行之當到, 身待命而不避 趁一春之綠草, 返十年之王子 一炬酷於島中, 魂魄毅而鬼雄 成君臣之至樂, 聳海外之風聲 爲人臣而止忠, 信百世而難聞 方島夷之肆然, 歸未歸之王孫 脫無由於虎口, 是謀非人所能 子能全而歸之, 舍其魚而取熊 苟無實其孰信, 諒貞忠之攸通 知當日之霧塞, 亦天誘乎其衷 想起飮於臨別, 心可時於今日 百世下而於悒, 可爲範於食祿 旣在國而如此, 從可知夫齊家 瞻鵄嶺之屹然, 婦人亦被其化</Answer>
			</Answerdata>
			<Additionaldata></Additionaldata>
		</Work>
		<Work id="30">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">南望 哭帝 崩</Question>
				<Answer>雁未化於漢苑, 龍已返於珠丘 罄海宇西纏悲, 矧絶域之孤囚 緬南向而哭帝, 美蘇卿之忠烈 寔哀情之攸激, 認葵忱之彌切 鍾乾坤之間氣, 奮環才而高踔 凜秋霜之勁節, 貫白日之忠赤 屬强壯而含命, 擬許身而殉國 皇威暢於萬里, 信義明於殊俗 何天驕之遨逆, 竟何人之拘辱 初幽囚於雪谷, 又遠徙於北海 指九天而爲正, 勵一節之靡改 嗟胡羝之未乳, 悲漢旄之空落 關山邈而難越, 望美人兮何許 奄蒼梧之晏景, 杳鼎湖之仙馭 驚凶聞於一夕, 泣孤臣於天涯 縱舊節之猶存, 奈遺弓之莫追 憑歸雲而寄情, 渙余涕之洳漣 輸滿腔之丹忱, 遡永悲於南天 岱雲爲之奪色, 塞月慘而無輝 恒昕夕而禮臨, 彌日月而不衰 噫屬國之精忠, 信窮宙而罕倫 昔奉引於先帝, 荷雨露之深恩 超單車而赴遠, 作孤羈於海濱 威雖暴於虐使, 忠不弛於懷君 陰山暮而積雪, 瀚海汨其揚波 惟遠托於異域, 是昔人之所嗟 況脫之有傳, 遽復承乎君諱 故南望而呼天, 哭重華於沙塞 激攀髯之危衷, 感窮廬之驕虜 迨皓首而東歸, 奉大牢於園廟 收當日之餘淚, 灑茂陵之秋草 功名著於竹帛, 圖畫煥於麒麟 聞操文乎吟山, 台重歎乎忠宣</Answer>
			</Answerdata>
			<Additionaldata></Additionaldata>
		</Work>
		<Work id="31">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>趙</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">輟耕扶日月</Question>
				<Answer>洛陽裏兮先生, 任天放於田園 聞佳人兮召余, 沛吾乘兮天門 捲耕耘之隻手, 扶日月之淸光 諒毗世而作禎, 治可臻於凞雍 宋日明於中天, 胎有作之人英 將朝野之重名, 光一代之文明 修天爵而人爵, 尊君臣之大義 何新法之一變, 流毒痡於天下 咨妬嫮之難並, 家髦遜于荒野 徇耕農之食力, 玆十年兮居洛 屋上下之靑山, 進退憂之黃髮 迨高丘之有女, 日月明於黃道 安危係於相道, 孰斯時而先路 及西日之未暮, 鳳含詔於丹山 釋耒耟於南郊, 駟玉虬而乘鷺 朝發軔於扶桑, 夕余至乎蟾宮 忽奔走而先後, 幾左右之揚名 責匡救之有在, 拱兩曜之居所 三元行而不亂, 六氣騰而有序 泰階平於三台, 自我公之文章 開淸朗之宇宙, 洗瘡痍之乾坤 妖氛豁於八垠, 盛烈光于四方 伊明臣之御世, 世已入於治隆 兒童誦於君實, 奴隸知其淸明 當畊雲於洛表, 作好遯之君子 及歸來而名輔, 扶已頹之王綱 ▣(一)深衣之行裝, ▣(四)海內之休戚 嗟輿望之若是, 八詩人之吟筆 後先生其千祀, 凜氣像之如接 仰末照而起敬, 么至今猶耿光</Answer>
			</Answerdata>
			<Additionaldata></Additionaldata>
		</Work>
		<Work id="32">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>김덕승(金德升)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">峴山歎逝</Question>
				<Answer>靑油闢於玉壘, 簿領閑於轅門 偸淸遊於暇日, 騁逸興於登觀 撫古跡而發嘆, 羊叔子之平生 感雲表之哀鴻, 悲逝水之流光 間氣鐘之人傑, 柱石望之元良 軫帝憂於東顧, 下鈇鉞於南陲 無全吳於談笑, 寓雅懷於探奇 睠峴首之奇秀, 山有素於聞名 幸天借於此地, 盍往觀乎孱顔 偕南州之泛事, 佩北闕之深樽 日崎嶇之登陟, 幾娛玩之無已 撫日暮之長途, 渺山原之盈視 永思古而傷今, 顧左右而興喟 噫玆山之磅磗, 凡幾介之登玆 人皆土於萬古, 山獨存於今日 餘蒼翠之舊色, 邈賢豪之鎖迹 旣逝者之如斯, 奈此身之將然 登臨客於此夕, 寂寞人於他年 只如此於今古, 能百年之幾何 倘死後之有知, 庶魂魄之來遊 哀還多於樂極, 興已盡於悲來 諒浮生之可嗟, 宜爾子之疾痛 緬宇宙之無窮, 固大暮之同寐 渾賢愚之亡羊, 孰長生而久視 本人情之同悲, 矧感慨之一途 噫當日之歎逝, 豈所懷之規規 抱不世之雄圖, 慨人生之短期 悲風急於大樹, 遺恨失於呑吳 悵英雄之何歸, 空後人之興喟 苔龜龍於剝落, 臥短碑於秋風 一杯土兮黃山, 千古淚兮英雄</Answer>
			</Answerdata>
			<Additionaldata></Additionaldata>
		</Work>
		<Work id="33">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">踞床三弄</Question>
				<Answer>舟初泊於暮渡, 車有轔於江皐 逢何晩於此日, 願一聞於淸操 一下軾而三弄, 桓子留兮有心 風期感於識顔, 奇意托於奏音 夙聞藝於柯亭, 人獨步於江左  隨靑鎖而結紫, 抱奇音而自詫 悲矓聽之竊和, 惜知音之難逢 趁駈車於岸上, 誰願識於舟中 希聲入於慣聞, 望子久於王門 將欽悅之夙心, 冀一場之聆音 開靑眸於旣覯, 義暗親於披襟 今相遇之不偶, 寧此行之望望 弭華蓋於下車, 手玉笛於床上 靈調叩於啓唇, 奇思抽於磊胸 輸多少之衆音, 任一笛之激揚 兩相對於江洲, 三弄音於斜日 顔雖新於一見, 契若舊於聆曲 旣許心於賞音, 焉有言於臨別 追神交於昔年, 托雅契於今夕 聲才闋於踞床, 行己急於載牽 羌無辭而倏然, 何意長而思深 逖后辰余貴耳, 挹遺響而長歎 惟桓氏之不羈, 寔曠達之豪士 伊王子之事樂, 亦拔俗之淸致 氣已感於交孚, 不相逢於何處 肆風槩之契合, 成一夕之玄遌 黙相許於襟期, 而後和於新知 留當日之奇韻, 湊後人之艶慕 嗞人遠而代逖, 疇繼和於千古 若有士兮含章, 懷大雅於混俗 倘奏律於雲門, 作相悅於徵角</Answer>
			</Answerdata>
			<Additionaldata></Additionaldata>
		</Work>
		<Work id="34">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>강관후(姜寬厚)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">一斗不足多</Question>
				<Answer>携紅友而發興, 溯飮者之暢懷 嗤韋費於萬錢, 陋張草於三盃 斗不足之有稱, 顝余取於蘇子 志可尙於感慨, 飮雖多而何害 奎精粲其孕秀, 贅高士於名家 懷逸氣而自奇, 業嗜酒而性豪 方羲床之閱簡, 效李飮之傾耳 幾自樂於酣暢, 飜有疑於賢舅 觀其氣而可知, 庸使人而潛覦 丌班氏之往策, 拈帝師之奇躅 當秦車之誤擊, 慨忠憤之未洩 及天授之有言, 感風期之難合 掌旣抵於引滿, 案又撫而擧白 發輪囷之奇意, 攄激仰之磊胸 豈慷慨之徒爾, 允氣味之相同 知高興之托此, 有下物之如彼 匪升斗之可量, 異凡庸之取譬 所爾宣其壹鬱, 不有酒其何以 宜一擧而累十, 雖斗酒而安足 惟大酌其無嫌, 任自放於快意 回崇飮之宿慮, 溢負氣之新喜 諒恢臆之難挹, 所刮目而歎美 台千古而酌古, 興一吁於當日 惟吾人之致遠, 貴志氣之超卓 猗子美之翹英, 騖遠懷於往轍 顧張也之堂堂, 義烈志於終古 肆寄慕而自昻, 托於酒而攄思 微風槩之暎發, 詎曠感之若是 宜乃舅之稱歎, 許意氣於一語 倘以糵而爲醴, 豈前良之專美 惜王綱之打盡, 愁楚醒於䟽棄 聊綴辭而釀感, 思擧觴而酹只</Answer>
			</Answerdata>
			<Additionaldata></Additionaldata>
		</Work>
		<Work id="35">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade>三下</Grade>
			</Authordata>
			<Answerdata>
				<Question sort="">以遷入賀</Question>
				<Answer>輸麗辭於刻木, 換班彩於反面 深憂鞱之內焦, 至愛形之外婉 承嚴讜而賀遷, 媺成王之事親 懼貽戚於暮界, 故詭辭以承歡 分靈派於玉潢, 挺忠孝之偉器 葵誠篤於致身, 草忱切於承意 謹侯度於小心, 庶無員於家國 招靑災於過愼, 奄自罹於郵罰 思牢狴之置對, 恐萱闈之貽慮 顧何嫌於設詭, 惟悅親之爲務 纍囚裝以朝出, 惴溢面之憂危 簪組煖於暮覲, 儼王者之舊服 心難暴於供辭, 讉忽深於罹斥 惟恩貸於可感, 願毋心之何慰 況暮景之將迫, 懼驟聞之過慮 寧游辭於小選, 冀暫怡於慈顔 承歡意於膝下, 露黃色於眉端 掩揭陽之遠擯, 昭聖代之榮遷 回春色於北堂, 詫殊渥於南荒 及親意之怡悅, 申事實於從容 無慈闈之驟驚, 得子道之惋愉 諒深愛之在前, 負大何之無累 典碑章之胝手, 慙曹王之心事 蒙恩讉於白過, 疚中情於遠難 譏何有於詭對, 孝可見於終始 忠臣出於孝門, 偉績著於筠素 數將壇之誰伍, 在宗藩之罕覩 龍鞱秘於衛社, 高哺深於愛日 逮後辰之在疚, 禮尤謹於辭職 縱奪情於衽金, 不可警於頹俗 誠旣孝之又忠, 亮有文之能武 艶休烈之罄折, 抽短詞之遐慕</Answer>
			</Answerdata>
			<Additionaldata>東堂</Additionaldata>
		</Work>
		<Work id="36">
			<Examinationdata>
				<Exam>증광_진사시_복시</Exam>
				<Time>
					<Sexagenarycycle>庚寅</Sexagenarycycle>
					<Year>1650</Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>최교(崔嶠)</Name> 
					<Courtesyname>태화(泰華)</Courtesyname>
					<Pseudonyms></Pseudonyms>
				</Person>
				<Residence>전주(全州)</Residence>
				<Origin>전주(全州)</Origin>
				<Year>
					<Birthyear>1608</Birthyear>
					<Deathyear></Deathyear>
				</Year>
				<Grade>三中</Grade>
			</Authordata>
			<Answerdata>
				<Question sort="">國士懷珠玉</Question>
				<Answer>索明月於倒海, 採瓊玉於崐山 提携出於赤縣, 擬傾都於人間 聞國士之所懷, 異圭璋之特秀 寶莫寶於超世, 千載一於遭遇 國以士而興替, 天旣授以才能 將舒向之金玉, 擬周士之以寧 懼懷寶以迷邦, 難預圖兮前期 隋侯珠於掇玉, 夏后璜於擒思 非一鄕之善士, 信寡二於王國 然所乏者惟時, 但所富者才德 佩寶璐以璋之, 雖願採其徒爾 無所歸於懷瑾, 愧無脛而自至 河非梁而欲渡, 天不階而迢迢 通津問兮何處, 卬須友兮招招 惟昭質其未虧, 雜琳琅之琨瑝 莫我知兮凡夫, 蘊奇貨而周章 隔天球於東序, 歎三獻於西荊 一體同於今古, 知大才之難用 緊珠玉之爲寶, 曾見稱於詩人 故比德於君子, 庸近取於席珍 玉見砥於良工, 士願用於知己 寧自穢於群沙, 倘一遇夫和氏 不爲寶於沙湟, 視跌焉而致美 聖云遠於釣璜, 士見唉於躍金 皆梧臺之杲隕, 孰梁楚之千金 起哀怨於騷人, 陽在下而龍潛 多結綠之碎輝, 幾懸黎之殘色 務金玉乎其音, 羞混眞於魚目 孫興公之崑玉, 陸士衡之靈珠 率能卒於匪夫, 道未遒於雲衢 有美玉而委塵, 候草木而同腐 噫國士之生世, 璨滿襟之珠玉 豈獨云其華美, 實良器於謀國 擲秦城於沙礫, 等周鼠於鄭璞 沐懷瑾之休風, 後庭堅而悁悒 佇有人之或採, 願同價於弘璧 遂吟古詩曰 美人贈我金錯刀, 何以報之英瓊琚 路遠莫致倚逍遙, 何爲懷憂心煩勞</Answer>
			</Answerdata>
			<Additionaldata></Additionaldata>
		</Work>
		<Work id="37">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>최교(崔嶠)</Name> 
					<Courtesyname>태화(泰華)</Courtesyname>
					<Pseudonyms></Pseudonyms>
				</Person>
				<Residence>전주(全州)</Residence>
				<Origin>전주(全州)</Origin>
				<Year>
					<Birthyear>1608</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">彈琴泣孟嘗</Question>
				<Answer>傾曦本無兩朝, 頹魄元非再圓 莫能度之賢聖, 固盈類之希全 樂莫樂兮愔愔, 胡上淚之澹澹 是以身爲傳舍, 自不覺其偏心 佳公子於獨世, 雄海岱而馳聲 人三千而四簋, 客鷄狗而一能 王侯親之彌懿, 楚晋富之可擬 詑百年之豪侈, 繩六龍之西轡 一曲子於門下, 雅托技於龍門 躅子野之奇弄, 苟令人而悲歡 涉綠水而高厲, 度巴人而激烈 起三歎於一唱, 役鬼傭其咸若 千秋後之委骨, 大羅天兮岱宗 臨掩坎之牧竪, 步毁垣之樵童 荊歌互於半照, 斷猿呌於山椒 索尊貴其焉在, 云孟嘗則前號 咨靑華之蕪役, 曁流芳之歇絶 之君也之震耀, 今亦可以踐踏 涕自然而泫然, 休道涕之無從 心怳怳其有亡, 魂此日以九升 丈夫淚之非無, 兒女情之幾密 曾磊落之氣岸, 趁哀響而蕭索 惕昭昭之白日, 懼漫漫之長夜 將以稱於天下, 曰貢憤則未也 情互萬而靡定, 哀莫火於心死 絲玄黃而動悲, 路南北而殞涕 聞至人之休風, 要萬道而一致 若爽鳩之長保, 將後天而一到 豈瓦霜之畏日, 寧草露之忌暾 生平計之萬年, 爲後事之蒼龍 寂白首之何言, 春不到於便房 緬孟嘗之樂生, 鼻𪖷鼿而干天 愛有大之必失, 叢小土之可憐 奸人雄而屛國, 天奪魄而厚富 台安命而信天, 如不可則從好 琴三疊而道成, 詠天地之浩浩</Answer>
			</Answerdata>
			<Additionaldata></Additionaldata>
		</Work>
		<Work id="38">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이언강(李彦綱)</Name> 
					<Courtesyname>계심(季心)</Courtesyname>
					<Pseudonyms></Pseudonyms>
				</Person>
				<Residence>한성(京)</Residence>
				<Origin>전주(全州)</Origin>
				<Year>
					<Birthyear>1648</Birthyear>
					<Deathyear>1716</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">君山候笛老</Question>
				<Answer>漁舟廻於武陵, 笙鶴杳於緱山 煙波淼而極目, 沆有芝兮澧蘭 思夫君兮不來, 謇誰須兮雲際 嗟佳期兮睕晩, 淹回水而凝滯 湖邊住而業貨, 混商市之蹤迹 收奇赢而鬻墆, 擺藏穢於周室 由心計之不麤, 得天機之善鳴 追柯亭之絶譜, 擅昭華之希聲 超塵外而漫浪, 恣山水之奇觀 春波闊於洞庭, 短掉移於君山 飛穿雲之一曲, 散餘響於滄洲 來飄然之鶴髮, 駕一葉之扁舟 風期親於避逅, 認同聲之相應 開淸尊而坐月, 共今宵之佳興 抽三管於袖裏, 許一聽於仙樂 靈調駴於俗耳, 羌不可乎終曲 留新什而告別, 指後期於明年 倏神宵而蔽光, 靑數峯之依然 思靈儀而想像, 奉虛言而延佇 趁舊約於秋風, 御輕舟而容與 江山舊於隔歲, 風物改於前度 蟾光淪於鏡函, 氛翳廓於玉宇 冀靈休之復形, 聖極浦而沿洄 咨塵骨之未蛻, 悵仙駕之難回 驚魚龍之出沒, 怳廣樂之重奏 顧淸都之汗漫, 曾不肯乎頫顧 情紆軫其莫舒, 窮十旬而忘返 噫當日之候仙, 蓋未免於夸誕 伊眞凡之隔路, 非影響之可及 言猶棄於解佩, 約何賴於多舃 惟冥遇之不常, 矧後會之可恃 何馳想於杳茫, 謾自勞於候伺 然玆說之  誕, 近桃源之荒唐 綴奇聞於稗家, 聊奮藻而成章</Answer>
			</Answerdata>
			<Additionaldata></Additionaldata>
		</Work>
		<Work id="39">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이용징(李龍徵)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">完璧</Question>
				<Answer>環未解於引斧, 圭忽執於奉璧 雖積威其莫嚴, 奈匹夫之難奪 能取儁而完歸, 壯使乎之英藺 滌深恥於虛酬, 垂大呂於解燼 粤國士之無雙, 作邦家之瑚璉 對可其於使四, 寶無雙於照千 國鷄棲之䕺爾, 山虎勢之隱然 時荊璞之來趙, 等天球之在周 騰傾都之美▣(價), 致連城之秦求 懾耽視於虎慾, 輸兩端於狐疑 何二三之莫出, 效尺寸之在前 函鏡霄之寶彩, 藐百二之鶉首 謀已售於誑我, 地不入於從某 寧至寶之虛投, 庶初言之不負 抗威憤而睨視, 運奇術而紿取 价先歸於間路, 物無恙於舊櫝 返晋府之垂棘, 再田氏之狐白 頭俱碎而不憚, 身獨留而待命 千金輕於虎口, 寸鐵堅於讐庭 觸威稜而無嚴, 戩驕心而凌弱 人與玉兮俱全, 返邯鄲之拭玉 偉藺卿之智勇, 卓窮宇而尠匹 忠己著於忘身, 勳亦茂於衛國 當金虎之肆虐, 膝公王而恐喝 紛不暇於割城, 矧琬琰之一物 奰見欺於奮義, 存寶玩於旣失 微若人其疇能, 秦不敢以加趙 況渑池之一會, 何壯氣之包孝 恥東瑟之偏鼓, 奉西缶而請擊 揆山東之莫强, 由一介之效力 然以小而事大, 乃樂天而德一 胡憑河而暴虎, 輆强弱於尺璧 昔大王之居鄕, 免不得於珠玉</Answer>
			</Answerdata>
			<Additionaldata></Additionaldata>
		</Work>
		<Work id="40">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>유도옥(柳道玉)</Name> 
					<Courtesyname>홍보(弘寶)</Courtesyname>
					<Pseudonyms></Pseudonyms>
				</Person>
				<Residence>전주(全州)</Residence>
				<Origin>전주(全州)</Origin>
				<Year>
					<Birthyear>1652</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">留犢</Question>
				<Answer>盡齋馬之人去, 慨解魚之難續 孰不累而介潔, 渾逐慾而饕餐 畜有産而留邑, 景時苗之徽躅 惕非有之儕廉, 揚不砧之淸節 鳧雙舃而出宰, 牛一隻而隨陣 勤平陸之求牧, 戒廣陵之侵漁 化一方而寬平, 援氷蘗而勵操 鶴幾弄於管閑, 雉有馴於治城 秋瓜熟而告期, 玉鱗解而將歸 行裝淫而無累, 去時路於來時 公庭養之幾日, 驚有子之相隨 生期土而育期, 昔未有而今有 奚期畜之足屑, 此地物而非吾 非我有而敢有, 肯有取於無取 雖千駟之不顧, 吾一牛之何愛 若將浼而如遺, 反童牿於公廐 不滿驢之行裝, 惟隻牝於車後 物母子於去留, 人始終於廉介 槖何藏於南荒, 錢不受於山陰 摽雅操於澆浴, 聳風聲於廉貪 覈遺乘而詢迹, 遡情芬而遐揖 噫惟財之可居, 所凡人之同慾 尙不義之貪饕, 矧已有之畜物 謂邑臺而留邑, 曾視之而如芥 豈不誠爲廉哉, 人所難而能之 淸風遠而度越, 數佩虎而疇埒 自子去而汚貪, 慨貪佞之成習 鹿誰馭於南郡, 麋已盡於東洲 續褒貶於獜筆, 寓深歎於鰲頭</Answer>
			</Answerdata>
			<Additionaldata></Additionaldata>
		</Work>
		<Work id="41">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>유도옥(柳道玉)</Name> 
					<Courtesyname>홍보(弘寶)</Courtesyname>
					<Pseudonyms></Pseudonyms>
				</Person>
				<Residence>전주(全州)</Residence>
				<Origin>전주(全州)</Origin>
				<Year>
					<Birthyear>1652</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">危渡示戒</Question>
				<Answer>龍未雲之初載, 水效異於滹沱 聿濟艱而措安, 信天誘其匪差 名危渡而著諗, 異劉解之罙思 惕徼幸於來許, 要克敬於思危 握赤符而炳靈, 人白水而有眞 德旣孚於再造, 休有協於天人 衋叢狐之肆凶, 窘日角於星奔 截一帶之攔路, 禍睢上之將迫 天心幸其眷德, 神造速於陰隲 成牢沍於一刻, 利訖濟於三軍 涉大川而有功, 乘六龍而當天 知昭之於眷佑, 孰蒼之爲靡憑 然皇圖其凝遠, 詎忘險於秪平 諒幸免其有數, 知一偶其雖常 執淵氷之昭戒, 念雲仍之貽謨 豈諉天而忸安, 將錫羡而知艱 水一曲以在彼, 可存警於名言 猶當年之攸濟, 揭新號以危渡 的一時之天幸, 寓方來之鑑戒 勗存心於如涉, 懷遠圖於其亡 體水山而反身, 毋恃天而自薨 寔稽謀之自天, 亶有得於貽燕 逖後代朱敻想, 仰至誡而歆歎 不可常者幸耳, 矧難諶其惟天 宜惟幾而勅命, 敢忘戒於其安 前名渡以示儆, 誠有穀於貽紗 嗟氷合而濟危, 蓋嘿佑之常理 諒不僣於棐忱, 非幸也而固爾 猶不能以自恃, 謂天數而偶然 甄行戒於取險, 存大毖於垂昆 固知危而能安, 要待天而修人 允匪夷之淵思, 認經遠之訐謨 宜光前而裕後, 綿赤祚於二百 閱漢竹而敷思, 備蔡鑑於千億</Answer>
			</Answerdata>
			<Additionaldata></Additionaldata>
		</Work>
		<Work id="42">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>유기천(柳紀天)</Name> 
					<Courtesyname>군경(君經)</Courtesyname>
					<Pseudonyms></Pseudonyms>
				</Person>
				<Residence>전주(全州)</Residence>
				<Origin>전주(全州)</Origin>
				<Year>
					<Birthyear>1634</Birthyear>
					<Deathyear></Deathyear>
				</Year>
				<Grade>三中</Grade>
			</Authordata>
			<Answerdata>
				<Question sort="">相公竹</Question>
				<Answer>倚日暮之修篁, 招斷魂於江南 悲蘭蕙於鵡洲, 淚班竹於湘潭 何所獨無數叢, 竊獨愛此相公 任州民之薦誠, 露未死之精靈 俶貞姿之超類, 任調梅於王室 佩重望於朝野, 涵德化於民物 嗟惟蓀之寶艾, 奄芳蘭之捐霜 澤方深於甘棠, 杵忽輟於秦舂 哀南來之逐客, 今北歸之丹旌 尙凡人之匍匐, 矧被恩之生靈 紛攀號之載路, 爭奠禮之恐後 托深誠於刈篁, 要爾魄於燃燈 旣洋之其如在, 詎泯之以終晦 精通靈而感物, 神動氣而效異 噓春心於旣枯, 抽錦綳於期須 何昔日之萎折, 今直爲此峻茂 豈死者之無知, 認英魄之攸寓 靈連蜷於枝葉, 魂紡紼於叢藪 紛中通而外直, 宛告君之忠懿 亦旣貞而且固, 怳斤邪之忠直 朝風動其英彩, 夜月照其高節 是豈竹之性哉, 由我公之精魄 肆時人之歎異, 稱相公之名竹 偉夫公之德望, 信有斐之不諼 邁當年之種德, 富此日之涵恩 惜眼釘之未拔, 萎玉樹於蠻煙 飯皆筒於楚人, 涕爭墮於峴嶽 抽深感於紙牋, 呈毅烈於蒼玉 旣在生而奮威, 雖至死而揚靈 今祠前之此君, 舊樓上之英風 懷椒糈而大招, 酹爾靈之歸來 攬遺枝而彷徨, 詠勿伐於周詩</Answer>
			</Answerdata>
			<Additionaldata></Additionaldata>
		</Work>
		<Work id="43">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>김시서(金時瑞)</Name> 
					<Courtesyname>휴징(休徵)</Courtesyname>
					<Pseudonyms></Pseudonyms>
				</Person>
				<Residence>장성(長城)</Residence>
				<Origin>울산(蔚山)</Origin>
				<Year>
					<Birthyear>1652</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">神仙天地間一大賊</Question>
				<Answer>倚崆峒而長嘯, 何處山兮蓬萊 秦童老而海闊, 漢盤高而雲頽 豈神仙之有哉, 程氏明其爲賊 術已誕於飛升, 罪難逭於眩惑 本無心之杳茫, 萬古傳其荒唐 凝眞心於紫府, 秘寶訣於靑囊 金精鍊而綠髮, 玉液注而朱頹 言無稽於御風, 事亦奇於升天 馳虛術之怳惚, 恣後世之欺慢 人同慼於短期, 志易惑於久視 夷天性於道引, 背常理於尸解 逃名敎而騁誕, 竊造化而簸光 功何收於幻骨, 禍反及於傷生 惟玄札之浪浣, 間天地而肆行 根於無而設奇, 賊夫人之常則 天難誣而致謾, 命有定而思奪 殽純剛之正氣, 創譎怪之玄謨 溺人心於荒虛, 驅世道於浮休 漏一種於區中, 大亂眞於人間 戕性浮於御物, 反道甚於踰垣   中國而行臆, 數厥殃其罔宥 玆吸景之詭術, 信傷風之奇祟 算往古與來今, 鮮不惑於荒昧 白雲曲於瑤涘, 周道由而中替 赤玉舃於虛館, 贏道因以不長 桃無春於漢廢, 枕不夢於唐亡 李睦州之燒丹, 孟工部之煎棗 蘄不死而速死, 信非靈之爲誣 前東覆而後東, 帝王然而人士 何孟浪之一訣, 乃惑世之若此 雖寸刃之不剚, 已衆心之潛奪 謂之賊也亦宜, 盍固我之扄鐍 亦有寇於方寸, 蓋無形而難遏</Answer>
			</Answerdata>
			<Additionaldata></Additionaldata>
		</Work>
		<Work id="44">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">天地本無心</Question>
				<Answer>宅中臼而參兩, 括妙機之得一 斡萬化之軫轉, 戩百彙之綜錯 迹雖顯於動變, 心本無於主張 認至理之不息, 諒神功之有成 兮無極而太極, 淸濁分而上下 囿動植而覆載, 播陰陽而代謝 妙厥機之冲漠, 藹玄根之坱圠 風雷鼓其號令, 雨露施而恩澤 何鳥獸之翔跱, 曁草木之榮茁 罔非由於一元, 信其情之各得 旣實用之昭著, 展無往而不暢 然宰靈之本虛, 無所偏而覺蕩 詎區區而作爲, 非物物而雕刻 體至靜而渾然, 命不已而於穆 初無愛於春生, 又奚怒於秋殺 轉洪匂而大造, 率庶品而汎施 固用心之難見, 任自然之無私 雖功化之至博, 寧意慮之或容 顧此理之在人, 有聖者之體天 德高厚而能配, 功化育之可贊 縱出類而拔萃, 奈形氣之均得 所未免於上智, 軼造化而嗟歉 則惟大之放勳, 尙勞心於問治 賢堯舜之夫子, 云有心於擊磬 然中和之旣致, 化無爲於存神 童子歌以順帝, 四方則於攝行 仁已至於克己, 效亦大於無意 寔浩浩之其天, 同一揆於兩儀 肆晦翁之揭訓, 溶學士之言志 晣天人之功用, 詔後辰之君子 藐台處於兩間, 摎此詖而自誦 見天心於復爻, 悟聖功於中庸 際堯天之聖化, 聊齋心而贊頌</Answer>
			</Answerdata>
			<Additionaldata></Additionaldata>
		</Work>
		<Work id="45">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>최천로(崔天老)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade>三上</Grade>
			</Authordata>
			<Answerdata>
				<Question sort="">始鑽燧</Question>
				<Answer>人非火則罔生, 不可無於一日 用旣博於取食, 和亦賴於至足 摭䆳初之始鑽, 感燧人之肇作 運一心之神智, 開萬世之厚生 粵鴻蒙之元始, 聖首出而裁成 前書契而立極, 後搆木而流熙 軫一念於懷深, 化萬物於無爲 霈長養之洪恩, 聞生民之鮮食 身雖奠於有巢, 口尙咀於木實 顧生理之艱難, 奈所食之菲薄 念熟飡之有道, 詎施敎之無術 闖非古之睿思, 啓無前之要法 察五行之相生, 稽二氣之迭續 鑽天三之曲直, 産地二之炎上 敎家家之煙炊, 始人人之得養 生旣資於取火, 食何再於毛血 功固丕於敎人, 養自足於口腹 氣暫具於濕冷, 味亦備於生熟 調烹飪之由是, 易飮食之賴此 用豈專於一時, 慮不流於千䙫 寔其利之博哉, 認厥火之大矣 台瓊賴此火食, 景遐軌於隆古 懿聖人之有作, 俾萬彙之感覩 自此燧之權輿, 幾後哲之受賜 資神農之迪德, 利虞舜之陶器 列山澤之救民, 鑄神鼎之像物 靡遺德其焉如, 賴當年之肇始 疾末世之塗炭, 憤禍首之有詖 固焚如之自取, 弊豈由於前辟 當改火之時節, 仰聖澤而歎服</Answer>
			</Answerdata>
			<Additionaldata>昇壯</Additionaldata>
		</Work>
		<Work id="46">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>유장옥(柳章玉)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">始鑽燧</Question>
				<Answer>人非火而不活, 此得二而垂象 倘靡聖之贊妙, 詎濟用而生養 摭始鑽而敎人, 仰至德於燧后 運開納之玄機, 創由頤之神道 智天錫而首出, 紹火德而立極 參化爐以陶冶, 撫民物而涵育 咨倥侗而摽枝, 款百爲之朴略 居雖奠於架巢, 食尙資於木實 紛毛血之飮茹, 嗟未得其生殖 軫聖念於引養, 將奏食而烹熟 覽列缺而有得, 悟回祿之利用 物有理於相生, 精可噓於巽木 得天三而載鑽, 鼓八人之攸灼 氣如燃而焰焰, 勢俱揚以烈烈 民咸戴而擧火, 疇失飪而不食 寔贊化之妙用, 認竝育之大德 才一時之創奇, 永萬世之賴功 寄一想於古初, 歎神聖之成務 噫燥物之惟火, 民所須於日用 能先物而運智, 致炎上之權輿 離須巽以發揚, 美利普之均被 諒神功難之測, 信嵬蕩而靡極 齊天地而埒德, 侔造化而參功 信爾極於粒民, 民至今而受賜 台今日而綴辭, 仰神功而增唏</Answer>
			</Answerdata>
			<Additionaldata></Additionaldata>
		</Work>
		<Work id="47">
			<Examinationdata>
				<Exam>기타_황감제</Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>서문상(徐文尙)</Name> 
					<Courtesyname>국익(國益)</Courtesyname>
					<Pseudonyms>송파(松坡), 나산(羅山)</Pseudonyms>
				</Person>
				<Residence>한성(京)</Residence>
				<Origin>대구(大丘)</Origin>
				<Year>
					<Birthyear>1630</Birthyear>
					<Deathyear>1677</Deathyear>
				</Year>
				<Grade>三上</Grade>
			</Authordata>
			<Answerdata>
				<Question sort="">題詩 寄草 堂</Question>
				<Answer>余孤嘯於宇宙, 遡伐木之遺音 響流水之久新, 恨停雲之誰吟 日遇人而思人, 想寄思之達夫 對節物而興感, 宜寓懷於友于 夙嘐嘐而托友, 後稷契而許身 撫郢曲以激昂, 喜意氣之相親 曾同携於酒場, 幾共吟於簷雨 何丁世之不辰, 忽分手於中路 趍薄宦於風塵, 隔千里之音容 當西州之夢刀, 又虁府之轉蓬 對樑月而心傷, 望江雲而頭白 屬異域之歲盡, 來錦江之春色 辰初正而候垂, 日涉七而氣爽 時物紛其滿眼, 思不樂而遐想 感節序之回環, 悲舊要之聯離 爰命翰而綴辭, 寄兩地之相思 憶舊遊而興端, 覽初景而成凄 傷柳條之弄色, 歎梅蘂之滿枝 志憎憎而求反, 懷鬱鬱其感時 激方寸之幽悰, 輸萬緖之苦語 羌前時之空憶, 想明年以何處 應故人之共懷, 知浣花之同賞 憶當日之心境, 到千載而猶慘 夙徜儻而共遊, 眼已空於今宵 逮分難於他鄕, 對暮景而悲阻 難一日如三秋, 況佳節之已至 何峨洋之未和, 忽隣笛之有淚 讀散秩於他日, 想老杜之心事 叫不聞於冥漠, 共照妙之招魂 余題辭於今日, 寄幽怨於千春</Answer>
			</Answerdata>
			<Additionaldata>柑魁</Additionaldata>
		</Work>
		<Work id="48">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>서종태(徐宗泰)</Name> 
					<Courtesyname>노망(魯望)</Courtesyname>
					<Pseudonyms>만정(晩靜)</Pseudonyms>
				</Person>
				<Residence>한성(京)</Residence>
				<Origin>대구(大丘)</Origin>
				<Year>
					<Birthyear>1652</Birthyear>
					<Deathyear>1719</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">踵門白事</Question>
				<Answer>玉未售於連城, 曲誰賞於流水 禮雖大於載質, 功可就於倚市 得余歸於同調, 踵彼門之求售 計旣切於白事, 詎自衒之足恥 俶負氣而跅弛, 眇濁世而高峙 鶩高志而偃蹇, 任奇寶於側塗 風期杳以歲晏, 恐終歸於黃馘 遊王公而歷抵, 睎付驥於靑雲 遲冀野之一顧, 困高門之三年 菀壯圖於風雲, 尙豪氣之未除 將飛鳥之擇棲, 恐明月之暗投 時將軍之愛士, 暗風槩之相符 嗟郢斤之旣遇, 寧冶金之自恥 蹠元禮之高門, 要景略之譚事 譽不借於先容, 人豈待於紹介 攄豪邁之舊習, 詑負抱之雄圖 氣自溢於激昂, 語何憚於囁嚅 遂斬然而請論, 一吐出乎胸中 歷古人而當世, 若河決而注東 山嶽傾於指顧, 風雷變於捭搕 出肺肝而一笑, 引同調於賓幕 呈異村於爨火, 發龍光於豊城 慨然慕其爲人, 揖遺風於遐齡 方負奇而踔屬, 久被褐而懷玉 才高俗而寡合, 志激物而逢斥 彼李侯之銳志, 幸韵度之相契 故踵門而求謁, 先自誇其通刺 溢英爽於言辭, 超氣岸於凡子 宜片言之投機, 荷剪拂於雲路 然君子之待價, 豈經進而自汚 況大言而自當, 鼎不可以爲柱 肆名位之不振, 卒槁槭而以死 想同甫之遺風, 較是子而尤偉</Answer>
			</Answerdata>
			<Additionaldata></Additionaldata>
		</Work>
		<Work id="49">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>李▣進</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade>三中</Grade>
			</Authordata>
			<Answerdata>
				<Question sort="">撨夫拜</Question>
				<Answer>蘊奇表於沖襟, 挹玄蹤於壺天 淡相對於荷衣, 儼道風之翛然 兩處士之逢場, 拜故爲乎樵夫 作山野之疏散, 起道眼之驚視 昔未貴之貴人, 久雲林之高情 托身世於畊樵, 任葛裘於平生 必何勞於宦祿, 志轉難於幽貞 求同軌於逸士, 復誰人於煙霞 華之山以有人, 第一流於道家 逈物外之凝情, 最有聲於於于 追風情於起敬, 卽其人以我侶 道旣聞於在彼, 蓋歸來而歸之 掇晨採於山雲, 思爤柯於觀碁 腰吾斧而出山, 醉叟行以樵夫 白雲中以擧眼, 處士家以某丘 丹空鍊於鼎開, 睡初廻於濃徐 仙風引以逸▣, 道氣襲以荷裾 壇之上以鐵冠, 庭下趨以樵者 猜何有於物色, 禮不辭於拜下 志固切於求道, 詎尋常之蒭蕘 大男子之骨相, 已藻鑑之先料 扶而上以禮迎, 謂塵中之可識 心雖果於忘世, 數豈差於明測 屈司諫之功名, 十載前之所指 蓋樵拜之初意, 彼亦慕於道家 豈乃心於榮顯, 亦骨相之當爾 玉必潤於在璞, 匪希夷兮誰瑩 然君子之行己, 信出處之分明 處士名而金門, 余爲子而深恥 不憚煩於往來, 彼辭  之何意 顧龍閣之繪事, 舊庭下之樵子</Answer>
			</Answerdata>
			<Additionaldata></Additionaldata>
		</Work>
		<Work id="50">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>채정린(蔡廷獜)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade>三中</Grade>
			</Authordata>
			<Answerdata>
				<Question sort="">言終諫書至</Question>
				<Answer>怵人鑑之危言, 罷南山之淸遊 皇無已乎太康, 懼大夫之我尤 驚封章於語罷, 王有臣以謇謇 旣有知其必言, 認蓀美之克完 皇初政而勵精, 容直臣於開元 繽金鑑與玉尺, 補衮闕而彌綸 時一介之壁立, 用社稷而爲悅 蹠靑槐而爰立, 儼黃扉之正色 絶蕭蒿之脂韋, 擢廣平之銑心 職君違之不忘, 礪鐵石之規箴 書遙可於武帳, 直猶聞於取聲 蒼生肥於流澤, 玉色瘦於從繩 皇修飾而窺鏡, 眉一心於矢言 屬琳筵之幾暇, 思一豫而娛神 時曲宴於瑤圃, 乍奮武於長楊 忽及顧而驚慮, 念好樂之無荒 曰余有此諍臣, 亮予違之汝弼 苟有過則必知, 謂期何於湛樂 叩扄鐍於波蕩, 思杜簣之揚觶 王音琅以纔宣, 金矢貞以自牖 馬陳之於諫獵, 嬰獻戒於縱酒 排雷霆而力爭, 批危鱗而輸忠 能無從於法語, 羌翕受於天聽 閑百邪而不萌, 安一枕於丙夜 猗若人之斷斷, 誠畜君而無他 當君王之暇豫, 喧伎樂於內家 若悍馬與銛鋒, 難此心之一禦 風彩動於謇諤, 還忸怩而思戾 雖荃心之樂諫, 認王臣之匪躬 隨琅玕之大叫, 知所高者愚忠 倘緇衣之有終, 庶錦襁之無禍 胡秋扇之拒人, 匿重錮而忘和 張曲江兮已老, 韓相國兮誰問 曲梨園之未終, 忽鼙鼓之砰震 何昏明之異迹, 慨終始之鮮克 抽前志而發嘅, 勉交修於今日</Answer>
			</Answerdata>
			<Additionaldata></Additionaldata>
		</Work>
		<Work id="51">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>崔</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">書門</Question>
				<Answer>稽觀我於朶頤, 窹無人於窺戶 嫌楊山之倚朝, 感馮市之虛暯 徵遺載於太史, 異書門之翟氏 迺知情於貴賤, 諒憤世之攸致 際大漢之中葉, 闡上蔡之門緖 班華膴於歷敭, 蔚蜚英於秋署 心如水於鄭門, 客似雲於章巷 繽塡街而溢戶, 競爲利而穰穰 才京兆之五日, 遽展禽之一黙 斷賓從於懸薄, 掛蓬蒿於圭畢 平洄泬而好還, 灰再煖於長孺 旣時勢之環轉, 又衆人之輻輳 車如簇於舊轍, 足爭踏於宿趼 昔新跫於魚碭, 今俯尾於騏展 紛總總其難含, 羌見利而携解 期交態之可見, 詎余心之無介 遂卽楣而大書, 謝輧䡘之簪纓 咨一富與一弅, 信可覩夫世情 顧此日之蠅營, 異曩時之雀羅 頫名塗之利交, 疇死生之無他 踪無近於偃門, 面將唾於薛士 卄四字以門上, 命子墨而示意 噫世人之偸榮, 紛積億其好惡 嗛西門之簡貴, 悅王孫之媚竃 獨超然於淟涊, 痛時俗之炎涼 能艮腓而不極, 榜快懷於有閌 斥濡需之鄙夫, 戒比匪之傷手 然徒尙乎介嫉, 昧天劓之終初 胡偏執於狷識, 懵一視之達德 車無轍於白屋, 李自蹊於朱門 固理勢之如此, 縱實憤其奚益 余擇交於豐世, 嘅雲雨之飜覆 寄矊想於下邽, 慟寒暑之殊聲 續遺辭於千載, 聊擊節而綴章</Answer>
			</Answerdata>
			<Additionaldata></Additionaldata>
		</Work>
		<Work id="52">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>崔</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">靑牛出關</Question>
				<Answer>執黃牛而用革, 闖玄牝而處幽 款時俗之淟涊, 願輕擧而遠避 策繭栗而取路, 排國門而西戾 諒塞兌而葆光, 認超秋而萉世 繄月庭之稟精, 系玉華之玄冑 遵太一而沈冥, 眡天地猶芻狗 得烹鮮之妙用, 運守雌之槖鑰 致操術而範俗, 奈遭時之迫阨 困蓬累於區中, 辱太白於柱下 嗟大道之難容, 恐殞身於世禍 盍飽德而晦武, 焱遠擧而自疏 思九州之博大, 又何懷乎故都 俶余裝而戒道, 簡元辰而趣駕 省倚伏於宋牛, 踵行休於穎犢 謝千駟之榮貴, 樂孤犉之閑適 藏象妙之玄關, 御一頭之靑牡 蹶白門而超邁, 云台行乎西野 留緖言於關尹, 驗異徵於紫氣 知童牿之有戒, 豈犧繡之能畏 解帝懸而遁天, 以泰始而得一 旣道根之如環, 寧世網之我馽 猶淳茫之縱步, 倚荒忽之容與 覺神舍之曠閬, 澹行色之摽擧 想周室之旣衰, 賢哲鏡而色期 磬襄遁而八海, 尼父思乎居夷 猗泊陽之期擧, 亮隨運之綠督 敓外謂於有從, 騁天避於無極 超氛埃之淑郵, 與期世乎長辭 噏淸霞而遠引, 邀羨門而娛嬉 邈高風之雖攀, 信其道之猶龍 然遺有而涉無, 謾役心於玄虛 絶仁義之大本, 好淸淨而自正 道雖契於忘荃, 識固謏於坐井 彌近理而亂眞, 肆吾黨之深詘 台夙志於息邪, 寓炯戒於期作</Answer>
			</Answerdata>
			<Additionaldata></Additionaldata>
		</Work>
		<Work id="53">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>윤홍리(尹弘离)</Name> 
					<Courtesyname>거경(巨卿)</Courtesyname>
					<Pseudonyms></Pseudonyms>
				</Person>
				<Residence>한성(京)</Residence>
				<Origin>파평(坡平)</Origin>
				<Year>
					<Birthyear>1641</Birthyear>
					<Deathyear>1708</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">爲書招四皓</Question>
				<Answer>斡坤維於黃裳, 縮離曜於靑躔 言無力於借奏, 策未挽於貽燕 盍歸來以大老, 庶有吉於明主 得君重於高尙, 要羽翼於儲貳 俶圮翁之受書, 籌幄巾之千里 輟樹侯於貶酈, 寢坐沙於封齒 謀先機於窒隙, 策無遺於售龜 屬一索之衍美, 又九重之貯漦 膠宸寵於立愛, 將壓紐而埋壁 噤六出之陳口, 虛萬叩之周血 會赤松之未從, 起杜門之蹤迹 人難間於骨肉, 請借籌於今日 今商顔之有人, 古箕穎之淸標 冥鴻杳於素慢, 皇帝高其遐蹈 倘四人之白見, 可一言之回天 飾朱斬於少陽, 奉瑤函於丘園 顧漢儲之仁孝, 歸夏啓之謳歌 天方醉於毋愛, 攘已迫於公羭 思牖衷於大王, 疇右聖於先生 國社稷之存亡, 公去來而輕重 迹雖遯於長往, 忘豈果於期世 無金王乎爾音, 定是非於一擧 將安劉之大計, 付入谷之鳴騶 鶴睡驚於瑤岑, 風翼矯於丹丘 駭天矚於皓首, 照星彩於秦樓 截鴻鵠於四海, 縱啜泣其何瘳 獵前言而數功, 獨爾力之可稱 當褊裝之按戎, 爭不可以口舌 賴招隱於修牘, 聿膺美於攸慼 考炎籙之永鞏, 非四皓之惟良 想善謨之留侯, 恨未閉於履霜 有白駒於空谷, 歌紫芝於考槃 山之中則歲晏, 淸幽蘭而盤桓 非其招則不往, 佇鶴書於昌辰</Answer>
			</Answerdata>
			<Additionaldata></Additionaldata>
		</Work>
		<Work id="54">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>유기천(柳紀天)</Name> 
					<Courtesyname>군경(君經)</Courtesyname>
					<Pseudonyms></Pseudonyms>
				</Person>
				<Residence>전주(全州)</Residence>
				<Origin>전주(全州)</Origin>
				<Year>
					<Birthyear>1634</Birthyear>
					<Deathyear></Deathyear>
				</Year>
				<Grade>二中</Grade>
			</Authordata>
			<Answerdata>
				<Question sort="">裂繒</Question>
				<Answer>扁斯石而履卑, 艶妻煽而方處 悉所欲於耳目, 供奇巧於笑語 聲霜紈於裂缺, 甚幽后之迷惑 極萬方於視聽, 賭解顔於尤物 嗣刑御之丕緖, 昧風愆之大戒 情魂蕩於內作, 綠衣黃於淫嬖 春無解於柳眉, 花未嫣於梅腮 荃心欲其微笑, 運百端之巧思 非牛飮之可樂, 豈銅柱之攸悅 聲無益於鍾鼓, 聽何足於絲竹 顧裂帛之有聲, 所愛聽於平昔 玆悅耳之喜具, 盍余取而破裂 將天孫之七襄, 向佳人而一裂 餘音遏於碧雲, 鸎語緊於輕風 矯螓首而慣聽, 動蛾眉之喜色 開花齒之編貝, 露櫻唇之含雪 一笑罷於妖姬, 萬機輕於君王 惟貪樂之足從, 謾慆淫而荒亡 繒初裂於愛聽, 烽又僞於無戎 悅婦人之徒事, 忘牝鷄之家索 聲才豐於裂帛, 禍忽慘於驪麓 哀文武之歷服, 偕此繒而幅裂 憶先王之圖治, 戒怕存於荒樂 被衿衣而高拱, 配黃裳之元吉 況皇后之主壺, 所親織乎玄紞 輸功績於袞冕, 任贊治於黼黻 何周家之褒女, 徒內亂之因申 休蠶織而獻怨, 愛裂繒而巧笑 蠱君心之妖媚, 竟媒禍之勦國 顧何誅於兒女, 重有痛於宮涅 迷粉鬼而莫悟, 甘滅亡之自促 前車覆之不戒, 後剪綵於隋辟</Answer>
			</Answerdata>
			<Additionaldata>覆二中</Additionaldata>
		</Work>
		<Work id="55">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이동표(李東標)</Name> 
					<Courtesyname>자건(子建)</Courtesyname>
					<Pseudonyms></Pseudonyms>
				</Person>
				<Residence>부평(富平)</Residence>
				<Origin>전주(全州)</Origin>
				<Year>
					<Birthyear>1634</Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">忠孝坂</Question>
				<Answer>越谽㗿之絶垠, 跨劍閣之參雲 天梯兀其怵魄, 羌萬古以愁人 徵嘉號於忠孝, 挹遺踪而長欽 經千載而侶美, 諒異轍而同心 倚巉巖而遐思, 人漢世之賢儔 惕履氷於敬身, 思取態於捐軀 名相將於一代, 艶四海之輿情 迨西州之佩符, 會宋幡之相踵 天生險於劍刀, 鳥道連於靑空 鑒崇巘之嵯峨, 臨萬仞之危𡸶 車相望於折軸, 幾征夫之揮涕 攀危嶝而按轡, 怵乘險而遺體 回征車而復路, 屣萬鍾而高勵 官無曠於路隘, 險未變於前後 驚危機之嵂屼, 識前軌之其逗 雖心慓於畏途, 奈王事之靡盬 苟人人而憚險, 君誰與而守土 速徒御而遄驅, 冒垂堂之崢嶸 身惟輕於許國, 履重險而猶平 迹進退之雖殊, 心彼此之無異 前非出於後到, 後豈果於忘世 不乘危而致愼, 迺孝子之攸祗 一夷險而盡節, 亮人臣之通義 事各有此適可, 名萬古而齊美 留當年之異迹, 托山坡以佳名 起征人之聳慕, 煖崖壁之流馨 台千載而激感, 緬二子之高義 到親一於所事, 惟所存而致志 孝則貴於全歸, 忠有大於隕己 寔竝行而不悖, 而孰先而孰後 當危險而反車, 識子道之爲貴 伊冒險之不憚, 知有到而無它 允兩美之相合, 垂令名而不磨 崇嶺鬱其揷天, 雲浩浩其常浮 懷古人而不見, 引過客之深愁</Answer>
			</Answerdata>
			<Additionaldata></Additionaldata>
		</Work>
		<Work id="56">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이우명(李宇明)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">有美堂</Question>
				<Answer>地湖山之佳麗, 人五馬之行色 承天寵於賜詩, 感曠世之鴻渥 堂有美而揭號, 嘉善名之在前 究厥號之所繇, 認兩美之相宜 挺崇蘭之美質, 夙蜚英於王國 君臣弊之灑落, 魚水歡之上得 振玉佩於鑾坡, 偏雨露之鴻恩 逮分憂於北闕, 佩銅虎於南郡 榮方極於繡衣, 寵曶承於奎文 自御題其數絶, 何所道於篇中 收湖甸之佳勝, 寓眷顧之深意 恩旣洽於浹骨, 感自激於中心 顧皇眷之雖忘, 如可表之何以 幸余堂之適成, 宜以此而占名 題三字於壁上, 謝九重之殊渥 盍思義於因名, 蓋取號之有以 寔君賜之孔榮, 非何堂之爲美 表一時之恩光, 留後世之瞻仰 睠斯堂之翼然, 信君子之攸寧 非晉公之綠野, 異韓子之晩香 江山好而最佳, 人與地而竝美 況天恩之偏深, 可不侈乎上賜 肆構堂而揭名, 示不忘之深戒 籠恩波於一身, 感不世之殊遇 榮豈止於贐衣, 寵不啻於賜湖 起詩人之景慕, 流美名於千秋 豈虛名之可立, 認取義之獲實 逖後代而詢迹, 美夫公之名堂 人至今猶指點, 某太守之所構</Answer>
			</Answerdata>
			<Additionaldata>壯監</Additionaldata>
		</Work>
		<Work id="57">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>유장옥(柳章玉)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">有美堂</Question>
				<Answer>銀鉤落於拜舞, 玉鱗綰於西河 人相稱於勝槪, 堂有屹於崇阿 標有美而揭額, 詎公意之徒爾 輸淸景於數仞, 賁寵光於二字 夙奮奇而翹迹, 踵鵷序之颺聲 菀才望之騰籍, 頻雨露之恩傾 江南稱以佳麗, 天眷行於分麾 名流宜於勝地, 紛賀盞之遙飛 瓊葩新於寵行, 敍兩美之相得 帶九重之恩耀, 領一隅之煙月 樂雲巒之聳翠, 愛澄流之浮光 賞天槪之非一, 宛記勝之天章 顧寵榮其已極, 感鴻恩而難忘 趨公餘而敦工, 堂郭後而新成 扁何名而表諗, 有美人之榮題 摭瓊句而單提, 𤗐華楣而高揭 添湖山之光價, 倍風物而淸奇 寔上賜之是侈, 認自閤其恩耀 起時人之歆歎, 留後世之指點 遡夐代而追傃, 嘉善名之在玆 西湖名以別界, 擅東南之形勝 倘微子之雅望, 詎見招於淸景 況文彩之殊渥, 尤振世之揚榮 故揭號於堂額, 煥心貺之龍光 華冕嵬以特峙, 美聲遠而彌章 亮勝境之有待, 信不世之殊遇 自子去兮千秋, 空美景兮長留 台登堂而誦詩, 重歎美而遐想 足歐公之綴辭, 吾以銘乎玆堂  銘曰輪焉奐焉, 美哉美哉 詢美且樂, 名焉在玆 堂之名矣, 名之者誰 太守不有, 美人之貽</Answer>
			</Answerdata>
			<Additionaldata>次上</Additionaldata>
		</Work>
		<Work id="58">
			<Examinationdata>
				<Exam>증광시_문과_복시</Exam>
				<Time>
					<Sexagenarycycle>壬戌</Sexagenarycycle>
					<Year>1682</Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>채정린(蔡廷麟)</Name> 
					<Courtesyname>일서(一瑞)</Courtesyname>
					<Pseudonyms></Pseudonyms>
				</Person>
				<Residence>이천(利川)</Residence>
				<Origin>인천(仁川)</Origin>
				<Year>
					<Birthyear>1642</Birthyear>
					<Deathyear>1698</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">請觀周樂</Question>
				<Answer>世一入於春秋, 詩不陳於方嶽 紛盟會之矢歌, 徒取義於割裂 美季子之觀政, 思徧閱於東魯 貫六代之雲英, 等百世之治道 吳札飄其高厲, 附子戕而全節 蛻蠻夷之下國, 淑禮樂之豊烈 閱巢隕而閽戕, 氷雪皭而不滓 翩遐擧而遠矯, 慕三王之盛際 想淸廟之遺響, 思大雅之古聲 惟王迹之已熄, 久聲樂之崩亡 隣蛙魚之僻陋, 逖中夏之文明 嗟文獻之曷徵, 將往觀乎四國 吾宗國之魯邦, 有周公之餘澤 承先后之光烈, 備前代之雅樂 諸侯可以觀則, 周禮煥其盡在 追韓宣之緖言, 思一覩之爲快 涉淸汶而北遊, 右君子之遺風 鳴球琳而揖讓, 歌鹿鳴之古章 禮初成於執圭, 導賓主之懽意 謝角弓之舊義, 絀紵縞之前事 曰西都之郅隆, 總金玉之條貫 集咸英之熙皥, 萃韶武之美善 伊列國之風謠, 咸巨細之羅穿 人情殊於哀樂, 王政見於隆替 故音樂之可知, 諒觀感之斯在 羌居蔽而質陋, 昧大音之砰磕 幸玉帛之周旋, 覩上國之輝光 窺太師之編列, 認至和之洋洋 煩矇瞍之奏公, 借樂人之隸業 竊寓目而傾聆, 償所願於平昔 猗公子之翩翩, 超獨觀於昭曠 咨聖人之制作, 贊治化於家邦 自嶰谷之始吹, 燦宮商之皦繹  象至德之光華, 模聖治之形容 煥爛燁而成光, 夫孰非其偉烈 矧蒼姬之積累, 流太響之渢渢 惟郊廟之奏假, 洎婦糿之歌詠 咸流出於太和, 賁昇平之至象 自黍難之下偏, 王澤渴而聲浸 款世道之紛拏, 竟繁網之愈甚 多三百而奚爲, 紛授政而不達 誰譏諷之穎脫, 謾徒事乎澆舌 挺商夷之陋俗, 志先王之正聲考治亂於律均, 定一言於雌黃 其言信而爲徵, 信鑿鑿而無違 蓋英賢之超卓, 光至德之前徽 宜北方之無先, 擅東南之美譽 嗟世降而愈變, 周道鞠爲茂草 懷觀周之遺歎, 詠豳風而心悼</Answer>
			</Answerdata>
			<Additionaldata>別魁</Additionaldata>
		</Work>
		<Work id="59">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>나학천(羅學川)</Name> 
					<Courtesyname>사도(師道)</Courtesyname>
					<Pseudonyms>창주(滄洲)</Pseudonyms>
				</Person>
				<Residence>영천(榮川)</Residence>
				<Origin>수성(壽城)</Origin>
				<Year>
					<Birthyear>1658</Birthyear>
					<Deathyear>1731</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">請觀周樂</Question>
				<Answer>邈余生此遐代兮, 遡隆世之休風 索肜洩之至象兮, 徵晠德之形容 摎遺樂於上國兮, 有季子之觀周 寔聖軌之足徵兮, 認遠慕之斯寓 猗公子之翩翩兮, 㑋下徼而居陋 揖聲聞於盛世兮, 菀奇意於思古 嗟王風之已逖兮, 唉大雅爲蔓草 結西方之長想兮, 奈平轍之不返 嘅夷裔之逖阨兮, 慕中華而心迷 邈虞夏之難追兮, 亦杞宋之無徵 惟姬魯爲庶幾兮, 有天子之大樂 斯玄摯之正始兮, 儘聖意之徽則 心方切於傾想兮, 命乃承於使乎 遂輕矯而出疆兮, 亦旣造夫東魯 怳致身於廣庭兮, 忻宿願之始副 才賓主之禮訖兮, 爰予謂乎永觀 幸舊樂之猶存兮, 要自驗於律均 抨伶師而畢陳兮, 命宗工使交奏 惟韶濩爲得正兮, 卽肆夏其皦如 風何爲其諷諷兮, 雅何爲兮洋洋 序東西而相和兮, 堂上下而鏗鏘 依淸廟之克諧兮, 宛靈沼之王在 存餘音之肅雍兮, 留舊德之盡善 開思古之遠懷兮, 得夫觀乎遺制 應節奏而馳情兮, 隨博㤔而凝思 心從聲而卽通兮, 音與政而不悖 彼高唐之痺陋兮, 與虢檜之衰替 亦可考乎俗尙兮, 所以備其觀省 伊公子之請觀兮, 蓋有慕乎前聖 屬成周之方衰兮, 樂旣缺而不再 閴正音之廖廖兮, 渾僞聲之淫穢 況句吳之遐裔兮, 與中國而逴絶 想公子之高卓兮, 心幾久於湮鬱 彼在魯之遺樂兮, 亦聖人之休軌  時雖逖於太和兮, 聲尙帶於德意 怳舊制之猶徵兮, 抑理亂之可驗 肆公子之好樂兮, 所致見者在此 余生晩而倀倀兮, 而爲公而興喟 亦吾願於從周兮, 保古調而愛之</Answer>
			</Answerdata>
			<Additionaldata>中第</Additionaldata>
		</Work>
		<Work id="60">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>宋進士</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">霖鈴曲</Question>
				<Answer>羅衣繫於玉環, 翠華搖於蠶叢 凝皇情於笳鼓, 困天步於泥中 詩宜賦於或微, 曲胡製於霖鈴 情難遏於想人, 感自發於聞聲  開元末而天寶, 皇不戒於三風 楊花嬌於掌上, 楚夢酣於屛中 孰報鷄於半夜, 笑牽牛於七夕 作奇技與淫巧, 期百年而盤樂 曲未終於霓裳, 兆已眹於當歸 驚雷鼓於北來, 忙玉輦而西馳 風蕭索於驛路, 血汚魂於蛾眉 天容瘦於玉淚, 路迢遞於金牛 日致暮兮行宮, 君不行兮誰留 悲行色之到此, 悵芳魂之含寃 挑孤燈而輾轉, 夢不成於愁繁 夜何爲兮漫漫, 雨何爲兮浪浪 初緣流於屋霤, 終點滴於中唐 聲如怨而如慕, 却有情於無情 淚豈待於雍琴, 悲有甚於隴水 心憑噫而不抒, 願予何而瀉意 飜新譜之一曲, 奏愁思之無窮 托遺響於寒鈴, 散餘音於悲風 人不見而曲終, 但空階之寒聲 何昔日之繁華, 今直爲此凄涼 難爲情於此夜, 非取樂之其方 蹟明皇之狼狽, 屯已極於邅如 人情到於此地, 孰不悔於噬臍 戈宜枕於丙夜, 羞可灑於社稷 胡惟狂之罔念, 浪消魂於尤物腸空斷於夜雨, 淚已盡於歌曲 生而惑而死亦, 嘅終迷而不復 微當日之厲階, 豈窘步於西陲 思賢佐於霖雨, 古明后之圖治</Answer>
			</Answerdata>
			<Additionaldata></Additionaldata>
		</Work>
		<Work id="61">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>宋進士</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">大旱作霖雨</Question>
				<Answer>輟操築於傅巖, 新鼎鼐於臺閣 合風雲之妙契, 任朝夕之啓沃 援甘霖而取譬, 致丁寧於命說 功旣侔於普施, 望宜深於致澤 承艱大而作辟, 悟股肱之惟人 黙思道於亮陰, 惟不言於三年 精誠發於宵寐, 夢異人之天錫 形惟肖於板築, 子眞是兮良弼 何相見之晩也, 云予望之久矣 爰立爾以作相, 又申之以誥命 責固大於輔導, 顧于何以諭譬 爾其知夫苗乎, 天久旱則枯矣 及時雨之化之, 擧興起而勃然 是澤物之極功, 亦若是於賢者 念今世之思治, 猶農夫之望雨 宜爾說之相予, 作邦家之祥霖 彼萬姓之魚喁, 爾思所以慰之 彼四方之枯容, 爾思所以蘇之 寔所望於相公, 願終始而念玆 噫殷宗之命說, 意愈深於一節 比不足於礪楫, 乃取諭於霖雨 旣誕誥之用亶, 敢不若於休命 參天地而廣亮, 順陰陽而燮理 豈極備之有凶, 盻休徵之時若 開壽域於八荒, 垂令聞於千䙫 試觀今之天下, 哀旱氣之太甚 倘霖雨之思賢, 余竊期於雨施</Answer>
			</Answerdata>
			<Additionaldata></Additionaldata>
		</Work>
		<Work id="62">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>宋進士</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">尋寺到山頭</Question>
				<Answer>天閽閴於夜午, 仙漏殘於宮壺 多歸思於此時, 灰一念於塵臼 蝶先導而飄然, 尋古寺之遊處 心常在於故園, 不須招而魂去 人元和之獨步, 後建安之香骨 靈襟灑於茶洞, 月胞適於雲壑 赴佳期於黃昏, 官翰林於靑蓮 淸聲最於玉筍, 碩望右於金鑾 靑衫久於鳳池, 白髮垂於烏紗 迹久阻於林泉, 計已負於煙霞 月每見於秋來, 頭幾擡於鄕山 日復日兮長戀, 歸未歸兮盤桓 迨禁闈之鎖直, 獨輾轉於華省 輕風吹兮剪剪, 夜向晦兮沈沈 歸愁切於此夜, 鄕思倍於雲林 魂飛苦於枕上, 片夢回於山中 尋釣遊之舊處, 入瑞霧之葱籠 荷衣換於錦衣, 葛冠代於黃冠 山蒼蒼兮故態, 水湯湯兮舊聲 荒臺晩於夜寺, 盡雜苔於陰廊 逢僧話於竹院, 半日閑於浮生 申猿鶴之深契, 再魚鳥之芳盟 曾行處兮記得, 弄明月於還山 鼓一聲於寒更, 身獨宿於窓間 家山杳兮何許, 白雲際兮茫茫 夢竟歸於黃粱, 懷鬱鬱而愈切 台千載而想迹, 仰夫公之芳躅 遐想出於物表, 仙骨超於道錄 倘世道之有爲, 又何懷乎故山 嗟塵網之紛拏, 歸夢頻於林巒 惜未擧於色斯, 泣孤臣於江洲 是直道之難容, 何卷懷之不早 對孱顔而磬折, 思若人兮夷猶</Answer>
			</Answerdata>
			<Additionaldata></Additionaldata>
		</Work>
		<Work id="63">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>宋進士</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">推乃酒西湖</Question>
				<Answer>嵬醉眼於乾坤, 了平生於拍浮 吟鞭入於指點, 探勝槪於西湖 酩酊醉於長子, 何故於此優遊 崇于觴而浮白, 執之手而問及 子爲臣於南朝, 任丕責於北伐 飄雙龍於狩北, 素吾子之腐心 窘一馬於鞭南, 亦吾子之切齒 人盡非於微爾, 宜竭力於王室 何九有之未淸, 耽一區之煙月 鞭蹇驢而長往, 若無意於世事 醉壺觴而高臥, 似遺念於開濟 在逸士則可矣, 以將軍而胡爲 顧開心而陳道, 於我乎而無隱 將軍於是奮髥, 悉所蘊而唏噓 曰余身之生平, 所致忠者國耳 泣江河之異昔, 慟王業之偏安 受子儀之遺傳, 慕諸葛之鞠躬 戈恒枕於閫外, 楫幾擊於江中 携月支而歸飮, 再西郊之牛酒 嗟天醉之不醒, 奈秦兒之戱處 讒吳宰之罔極, 敗燕功之垂成 起寃獄而羅織, 人一體而橫罹 慘國事之已矣, 慨素志之嗚呼 吳將沼之立待, 晉其戎之坐策 旣莫足與有爲, 終不去而何俟 湖之西兮一曲, 天下勝之名區 是我所之爰得, 盍於此而遨遊 學魯連之高蹈, 效鴟夷之泛舟 對十里之荷花, 玩千株之松翠 彼心平兮鏡面, 鱖魚肥兮銀鱗 擧赤壁之匏尊, 弄采石之風月 合一斗之自然, 瀉萬斛之憤鬱 將江海之大志, 付壺中之天地 是忘憂之幽趣, 非取樂之爲方 其誰知兮我懷, 蓋勿思乎倘佯 才肝胆之說道, 已感淚之交零 酌大巵而引滿, 倒接罹於沙汀 雁一點於南叫, 月半鉤於東嶺</Answer>
			</Answerdata>
			<Additionaldata></Additionaldata>
		</Work>
		<Work id="64">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>宋進士</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">消恨桃</Question>
				<Answer>三春到於玉階, 百卉粧於瓊林 梨花香兮白雪, 柳色嫩兮黃金 何千葉之碧桃, 消百端之紅愁 極一時之佳景, 供萬乘之歡遊 際仙李之中葉, 醉入眼之楊花 蓮生步之艶色, 花欲妬之鉛華 枯花萼於北樓, 貢荔枝於南蠻 鶯風軟於玉樹, 鳩雨收於金宮 桃夭夭而向榮, 花灼灼而爭紅 携佳人於翠輦, 移彩仗於淸陰 碧釵欹於花間, 仙袂飄於風前 瓊枝撲於玉釭, 暗香襲於銀杯 擲萬機於度外, 欣一時之佳賞 樂如何於今夕, 天語琅於花容 麗景多於快玩, 兩美合於遊覽 草何貴於忘憂, 花使人而消恨 煩腸豁而灑落, 淸興悠而和春 申娛玩之未已, 看不足於盡日 折紅花之濃艶, 簪綠鬢而遊樂 歡未畢於春苑, 已野鹿之含花 忙繁華於鳥過, 凋解語於馬嵬 想當日之行樂, 宜爾國之顚覆 彼無知之植物, 豈有情於消憂 自開落於苑裏, 笑春風而姱紅 何荃心之浩蕩, 謂深恨之可消 片時春於桃李, 豈繁華之長存 物色凄於南苑, 愁更愁於消愁 心腸斷於夜雨, 滿顔淚於看花 寂寞宮兮無主, 向誰開兮桃花 節物同而人非, 不似春於春來</Answer>
			</Answerdata>
			<Additionaldata></Additionaldata>
		</Work>
		<Work id="65">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>都察訪</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">書賜子儀傳</Question>
				<Answer>杯靑衣於二帝, 戎赤縣於百年 勞宸念於北願, 仗老臣於中原 汾陽傳兮書賜, 其有思乎至尊 紀古人之成烈, 勉今日之取法 書初傳於半臂, 業偏安於南國  讐何忍於共戴, 志方銳於圖復 題周詩於壁上, 嘗越膽於宮中 冀共濟於艱難, 思股肱之效忠 時金壇之虎臣, 冠玉帳之豹鞱 將安危之重望, 任專征之丕責 受兩鎭之鈇鉞, 辭九重之天顔 親推轂於此日, 何以勖乎將軍 登前代而上下, 求古臣之興復 精忠貫於日月, 有郭公於唐室 當天寶之運否, 痛孽胡之充斥 腥塵晦於九廟, 宗社危於一髮 幾王業之不振, 幸忠武之效力 輸丹忱於許國, 奮大義於殲賊 克整頓於乾坤, 美再造於王室 嵬勳業於一時, 炳竹帛於千祀 亦若是於有爲, 宜寫此而勖爾 飛宸翰於十行, 露皇心於三錫 收神州於不日, 爾當效其忠烈 回雙轅於北路, 爾當效其盡瘁 罔俾郭而專美, 毋負予之至意 勖大事於分閫, 申玉音於命師 想建康之時日, 誠國步之斯頻 讐君父之未雪, 恥犬羊之方深 豈賜傳之其意, 信圖恢之誠切 惜懦弱而不立, 與晉元而同轍卒自誤於和議, 何足責於惟庸 矧蘄王之奮義, 初不下於忠武 然功烈之有殊, 豈才德之可逮 終齎志而未伸, 願厥咎之誰執 倘終始於此心, 俾展力於中州 功何難於再恢, 業可期於汾陽 嗟有臣而莫用, 縱賜傳兮何益 憶西湖之騎驢, 增志士之永惜</Answer>
			</Answerdata>
			<Additionaldata></Additionaldata>
		</Work>
		<Work id="66">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>都察訪</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">製賜十韻詩</Question>
				<Answer>艱天步於草莽, 小使者於江山 詠中露之式微, 多至尊之苦顔 一片詩兮今夕, 賜胡爲乎羅使 嘉侯度之不愆, 彰皇心之襃異 慕傳六於仙李, 書四海之同文 風流入於天寶, 志漸怠於開元 曲方製於霓裳, 秋已胎於錦襁 曾歡娛之未洽, 曶風雨於漁陽 煙塵生於紫闕, 行幸長於岷山 愁關月於笛裏, 久玉輦於泥塗 尙官守之無問, 矧晉鄭之有依 雲臺仗兮寂寞, 行處愁兮凄涼 何年絶於楚貢, 消息斷於越裳 幸萬里之絶域, 來一介之跋涉 懷西歸之好音, 奉東國之玉帛 紆行宮之禮遇, 起聖心之虛佇 不亦善乎多儀, 何以示夫寵異 周車馬之奚取, 漢賜宴之常事 情固深於玉汝, 詩可贈於言志 楊奎律於十韻, 煥天寵於三錫 香波溢於墨海, 彩毫散於華牋 褒朝聘之禮備, 美事大之誠至 悲懷切於語表, 感慨寓於時事 慇懃情兮說了, 多少思於這裏 豈不顯乎其光, 良已勤於此意 閱縹緗而夷考, 誦此詩而興喟 當兇徒之吠日, 纏社稷之妖氛 風塵色兮國容, 慨整頓之何時 苦鬱鬱於昏墊, 誰執壤於臣衛 惟靑丘之海邦, 亦霜露之所墜 禮不廢於奔問, 貞可見於國危 宜宸衷之嘉乃, 寵以詩而褒錫 憶劍南之艱虞, 重爲帝而歎惜 擯先見而養亂, 願厥咎之誰執 倘不怠於初心, 詩豈作於玉壘 彼曲江之賜祭, 吁亦晩於後悔</Answer>
			</Answerdata>
			<Additionaldata></Additionaldata>
		</Work>
		<Work id="67">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>宋進士</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">楚服見夫人</Question>
				<Answer>人情同於懷土, 感必生於寓目 況秦楚之絶域, 女子懷兮何極 服楚服而思媚, 異乎人而爲子 售奇計於阿意, 賈新寵於忻慰 産奇貨於秦宮, 中二十之昆季 嗟涇陽之啣命, 久子狐之爲質 多山東之苦顔, 望關西而墜心 適子館之有人, 幸我謨而輸忱 袖荊金而掉舌, 期楚璧之當肘 金聲振於孺子, 玉符約於君母 脫虎口於東鄰, 涉鶉首而西赴 擺十載之愁容, 將一堂之承顔 伊母也之天只, 其子之而哀憐 賭新寵於膝下, 莫如慰其中心 將何術而起感, 以容悅於星宮 念夫人之于歸, 遠父母與兄弟 楚國在於天涯, 知所思之不閟 向南風而開襟, 詠佩玉之其儺 苟土服之一見, 情嘉慰之如何 諒感目之在玆, 豈曰衣之無兮 革西土之舊樣, 創南服之新制 瞻魚斬而趨走, 仰象服而傴僂 靑雙眸於驚顧, 宛物色於平素 一楚人於秦中, 子眞是於吾子 肇錫予以名楚, 俾無替於厥服 由當日之易服, 是以有此袞衣 噫異人之此事, 諒固寵之巧術 丁華陽之乏祀, 多覬覦之諸子 獨寄公於殊方, 望已斷於爲繼 賴趙賈之陰圖, 脫楚囚而全軀 嘖楚服而取媚, 儘不韋之奸謀 卒以賤而爲貴, 使有國於無國 且營立於已出, 何墜譎而罔覺 觀商後之嗣服, 實呂氏之嬴絶</Answer>
			</Answerdata>
			<Additionaldata></Additionaldata>
		</Work>
		<Work id="68">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>宋進士</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">氷合渡軍</Question>
				<Answer>鯨吹毒於八水, 龍未雲於九淵 進秦關之躡後, 路吳江之阻前 堅氷至於此日, 利有往而無咎 旣帝王之有眞, 宜上天之黙佑 寒灰暖於赤炎, 佳氣騰於白水 泣宗禋之不血, 擬社稷之休否 風霆迅於赫怒, 儘氷泮之凶徒 雖巨猾之已定, 尙大慟之未收 躬風雨之櫛沐, 勞日角於軍容 迨河北之鎭拊, 値山東之妖賊 豺牙厲於裂崖, 虎尾迫於需泥 力相懸於衆寡, 計反出於遁逃 促修門之車駕, 窘成皐之行色 猶道途之怳惚, 又河水之流澌 船誰艤於楚江, 橋不負於燕波 進方覓於後雀, 危已濱於其魚 人謨臧於鎭衆, 天有意於洪濟 銀波冱於萬頃, 玉潭平兮千尺 亨衢直兮如矢, 前路通兮無閡 整我師之嘽嘽, 行積氷之皚皚 孰河水之云廣, 曾一瞥之飛渡 脫虎口而惕出, 好龍顔之行李 振予袂而高翔, 揚我武於寰逼 風濤散於四海, 遞氣殘於三河 位九五之龍升, 綿四百之鴻業 知漢祚之再造, 賴河冰之一合 噫王者之將興, 有皇天之陰隲 潮迎艦於孟津, 啓武王之成命 風拔木於雎水, 脫高皇之阽危 伊滹沱之氷塞, 蓋前後之一揆 賴當日之跋險, 建億載之宏規 是天授而非人, 信先否而後喜 彼句踐之抱氷, 亦匡復之銳意</Answer>
			</Answerdata>
			<Additionaldata></Additionaldata>
		</Work>
		<Work id="69">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이시격(李時格)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">領取一行歸</Question>
				<Answer>鶯初遷於禁苑, 鵬欲搏於滄溟 聞寒聲於塞雁, 挑逸興於詩情 題新詞而言志, 謂領歸於明春 寄深懷於詠鴻, 擬高名之魁人 志早大於窺牛, 業已妙於屠龍 才無敵於吐鳳, 思有餘於雕蟲 蠖豈屈於風塵, 豹將變於霧雨 恥策名於人後, 期占科於龍首 充觀國於一夕, 趁槐黃於擔簦 看修鱗之初躍, 喜逸翮之將騰 彼霜雁之翩翩, 何處來兮嗈嗈 一字斜於雲間, 數聲傳於天末 詩魂蕩於目送, 豪興牽於欣聽 鳥無心於翔集, 人有情於吟詠 想爾禽之來往, 必候時之無違 明年春兮載至, 作一行而同歸 在微物而當然, 可以人而不如 庶得義於春風, 騁奇志於長道 攀蟾宮之丹桂, 寇雁塔之高名 趁三春之芳辰, 領一陣而翶翔 隨華蓋而共飛, 逐錦標而同征 知無間於物我, 人豈異於所嗟 信有志者竟成, 豈壯心之小就 題才罷於短行, 名已擅於鰲首 鯤千里於北海, 雁數行於春天 恩袍動於飄拂, 逸翮隨於後先 芳名著於一代, 美譽騰於千年 噫胡公之所抱, 亮罕世之奇才 當偕計於貢闈, 意自負於占魁 故聞雁而題詩, 竟所言之相符 願其才之不貧, 宜厥聲之永流 世一降於叔季, 孰雄襟之如斯 若有人兮鷄窓, 抱慕鴻之遐思 聞鳴雁於此日, 作一聯而相期</Answer>
			</Answerdata>
			<Additionaldata>監壯</Additionaldata>
		</Work>
		<Work id="70">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>김성진(金聲振)</Name> 
					<Courtesyname>선명(善鳴)</Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear>1641</Birthyear>
					<Deathyear></Deathyear>
				</Year>
				<Grade>二上</Grade>
			</Authordata>
			<Answerdata>
				<Question sort="">買猪食子</Question>
				<Answer>正未出於夫子, 甚者欺其子弟 矧婦女之多嗇, 詎蒙養之知戒 隣有猪而食子, 揖孟母之聖君 志豈在於爲肉, 愛之致其信也 閨門肅而著範, 抱猉獜於膝下 胎貽敎於太姒, 彘致烹於曾氏 勤三遷之導迪, 幾毋誑之常示 迨龍猪之聚戱, 見東家之宰殺 趨而問於北堂, 致啗汝兮母曰 在童子而何知, 果誠信而喜之 懷中情而自非, 悔前言之戱耳 爲人母而善喩, 豈孺子之我欺 雖末事之必信, 割不正則不食 況言語之謹忽, 聞善惡之標的 是誰欺而欺心, 焉鞠子之遺羞 倘使我而爲非, 顧何訓於余季 信養正之在幼, 恐細行之或累 旣與兒而成說, 母豈可以食言 斫之歸兮何傷, 買諸隣而與之 俄一臠之悅口, 已大信之充腹 豈養小之云平, 認道腴之咀嚼 信有孚之及豚, 誠不掩者如是 式殼似於閨壺, 宜幹蠱於踐履 遂德性之薰陶, 蒭豢口於仁義 由聖母之內敎, 成萬世之師表 養旣正於孩提, 壯宜行於聖域 觀當日之買猪, 敎亦多乎其術 言無戱於踐實, 人樂有此賢母 在厥初而善迪, 訓子見於純深 有是母於是子, 天下則於古今 婦德衰於季世, 儘豚兒之獸畜 子訂羊而爲信, 笑無敎於舐犢</Answer>
			</Answerdata>
			<Additionaldata></Additionaldata>
		</Work>
		<Work id="71">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이식길(李植吉)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">中流美山河</Question>
				<Answer>摭誼言於載牒, 驗固國之有道 本人和於鄒聖, 畏民巖於爽誥 睠流峙而自美, 哂魏擊之爲寶 足天陰之可恃, 欣地利之我有 徹緖業於分晉, 據中樞而雄騖 擁千里之封疆, 抗七雄之蚌鷸 迭竝弱而爭强, 擬壯邦而威敵 恃四境之無虞, 思一豫於暇日 勅陽侯以淸波, 命川后使衛枻 微風靡於鏡面, 御彩鷁而容與 恣心目於廖朗, 窮睇眄於下土 山峭崿而崒嶙, 水泫沄而湧濤 嵂萬仞之聳霄, 浩一帶之飜空 控荊楚之噤喉, 限隣境之要衝 雄心溢而峀擢, 壯懷鬯而波洪 宛中流之泛泛, 起歎賞於騁矚 欣形勝之獨擅, 覺重險之天設 依巉巖而內固, 屹衛國之鎖鑰 帶洶湧而外截, 壯捍邦之堡障 知無違於覬覦, 險有甚於金湯 斯爲寶於攻守, 亦莫予而敢侮 秦百二之何倫, 齊四塞之非固 菀意氣於俯仰, 顧左右而誇美 原王者之爲國, 貴修德而自衛 結衆心而成城, 流惠澤而爲池 國勢重於盤石, 自觸碎而犯摧 嗟惟庸之反此, 謂負險而誰何 阻蠡庭而誅及, 擁恒華而兵加 胡武侯之罔念, 謾山河之是誇 悅駭矚之襟帶, 忘守國之大方 肆乃子之嗣父, 誇國寶而自昧 西喪地之七百, 長子死而南敗 美山河其焉輔, 適啓禍於爾國 故爾臣之獻箴, 不在險而在德</Answer>
			</Answerdata>
			<Additionaldata></Additionaldata>
		</Work>
		<Work id="72">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이식길(李植吉)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">伏劍送使</Question>
				<Answer>佔內範而揚抱, 發閨閫之潛德 子嬉業而機斷, 臣失王而責切 勔厥子而伏劍, 媺陵母之賢喆 重貳身之更節, 庸舍命而深勖 繄懿質之塞淵, 毓幹世之良器 忻桑蓬之志大, 際棘矜之蠭起 赤幟擧於中場, 劍白蛇於龍興 自有眞於帝王, 時余季兮遭逢 男兒得其攀附, 慈母望其立揚 何慓悍之賊仁, 艶迄聞而逞凶 質老我而格汝, 作奇貨於軍門 然身死於乃公, 分已定於君臣 忠當盡於所事, 義不可以顧恩 況仁暴之殊軌, 儘興覆之攸係 好帶劍之逃歸, 冠玉人之亡去 亶天心之可知, 去與就之當愼 旣得君而依歸, 忍敎子而背義 豈倚門而望還, 爰手刃而送使 由此身之尙在, 値彼暴之脅威 陷吾子於不義, 寧此態之忍爲 殫臣職於乃主, 斯昔日之攸望 盍余命之自決, 俾汝身而徇王 不足謨於竪子, 勉效節於長者 甘損生於一刎, 竟入地而無憾 想玆母之▣▣, 實人子之難處 致往從而失忠, 將不歸則非孝 韙斯婦之淵識, 能以義而斷恩 知强剛之必蹶, 燭寬大之將興 輕▣(軀)▣而不惜, 遂賢兒之功▣ 終分茅而錫壤, 成大孝於顯親 固有難於男兒, 孰譏塞於婦人 逮母后之臨御, 壞成憲而無忌 彼平勃之含默, 陵獨爭以大義 竟臣道之不替, 允式穀之攸致 噫罵尸之何如, 空咄嗟於旣死</Answer>
			</Answerdata>
			<Additionaldata></Additionaldata>
		</Work>
		<Work id="73">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이식길(李植吉)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">連弩射海魚</Question>
				<Answer>軼淳茫而蹈廓, 遡大瀛而恢矚 無天地而浩淼, 沛鯨奔而鼂擊 追祖龍之餘威, 得連弩之壯躅 期蓬萊之可到, 破壯鱗之橫截 粤蠶鶴而噬姬, 欻富有而貴爲 少百年於雄圖, 夢玄都而起思 仙又遲於三島, 邈童女之五百 惕蒼梧之魂斷, 慕白雲於西極 六龍駕而東騖, 擬問道於崆峒 臨窮溟而指點, 山有無於海中 覓眞境之能邇, 忻有期於通仙 回天矚於水路, 彼橫海之何物 據溟漲而噴薄, 掀䰇鬣於坤軸 赫龍顔於流眄, 等蝘蜓而雷怒 憎么麽之截路, 憤仙緣之相阻 物焉得以敢梗, 思一快於麗龜 風霆吼於叱咤, 走如雲之猿臂 指仙區而凝眸, 雷萬弩於空碧 逢絃鳴而浪駭, 羿彀圓而波坼 群龍𢥠以遁藏, 靈若慓以潛縮 劃飛鏃之響空, 碎千里之凶鬣 忻巨害之已除, 庶宿願之一償 術旣詭以莫悟, 徒憑懷於杳茫 終何爲於帝力, 鮑忽臭於轀輬 寂雄豪之煙消, 鳴楚弓於荒原 昔聖后之御宇, 恒爲民而除害 聿網繩而獨刃, 放蛇龍於四海 胡始皇之狂惑, 謾馳騖於度外 言妖妄之是信, 施無益之虐威 虛半世之捕風, 俾魚肉於生靈 致延算而速禍, 作嗃矢於千齡 城萬里之奚補, 卒迎沛而開項 視江龍之低尾, 判得失於霄壤</Answer>
			</Answerdata>
			<Additionaldata></Additionaldata>
		</Work>
		<Work id="74">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>김창문(金昌文)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">民不飢寒爲上瑞</Question>
				<Answer>莞余處於民林, 遡往軌而觀禎 周受甕而抃都, 漢底獜而頌庭 不飢寒惟上上, 異前修之爲瑞 諒邦國之永賴, 認休徵之在此 粤黃猷之肇闢, 御群黎而化育 覽海內之休戚, 晣天下之興覆 然齊民之樂生, 異鱗介之寒熱 資生計於乃粒, 怨卒歲之無衣 惟衣足與食足, 聿治道爲庶幾 苟捨玆而不迪, 疇盛軌之或躋 故明君之制産, 審厥要以爲治 怵餓殍之塡壑, 感凍鬼之啼野 念艱難之至斯, 類恫癏之在我 恩風遍於草木, 化雨融於區夏 旣六府之咸修, 靡一夫之不獲 聳周箱之如京, 耀蔡姬之束帛 咸鼓腹而躋康, 亦絲身而就燠 靑煙起於白屋, 歌擊壤之相聞 南風薰兮五絃, 摠太平之乾坤 寔不世之休感, 諒王者之奇瑞 彼靈芝之擢英, 曁玉露之流瀣 或效異於遌神, 亦擅奇於剃齡 惟明辟之不取, 固此瑞之爲上 旣唐虞之蕭瑟, 致前祥之寂寞 及文王之制田, 無凍餒於黎黔 回休明於旣慽, 祀八百而餘美 款季葉之昏塞, 懟林蔥之喪榮 窮千重之海山, 通萬里之珠玉 紛妖怪之是瑞, 孰飢寒之或恤 何唐皇之太愚, 擲四海於塗炭 來荔芰於蜀路, 幾枯骨於道邊 肆蘇公之寓諷, 作萬古之龜鑑 台千載而奮藻, 踵遺辭而興感</Answer>
			</Answerdata>
			<Additionaldata></Additionaldata>
		</Work>
		<Work id="75">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>김창문(金昌文)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">敲推犯路</Question>
				<Answer>雙眉攢於苦吟, 一字難於詩成 羌專心而致志, 迷短亭與長亭 犯前呵於京兆, 認成痼於賈子 是可與乎言詩, 故見稱於前致 耽佳句於性癖, 再孟郊於人間 必中律於遣辭, 死不休於驚人 逮槐園之歸路, 迹萬里之湖山 驚開眼於路左, 僧月下於柴門 催詩興於觸景, 動玉藻之淸思 方神化於萬變, 有工拙於敲推 將何居於二者, 吟可老於一字 勞心上之月斧, 聳雪後之山肩 垂吟鞭於月下, 信馬頭之行色 何曾着於萬慮, 意自妙於三刪 曶冠蓋於前路, 昔吏部之令尹 身回避之未暇, 吏追捕之方覓 初非意於犯路, 實是愛於吟詩 言才訖於備訴, 得穩字於稱奇 竟布衣之論交, 共推獎於詞場 蓋浪仙之高詞, 自娛戱於文章 心從瘦於弱歲, 警未決於隻字 旣天機之愈精, 宜掛眼於餘事 當京兆之喧赫, 皆辟易於行人 執兩字而犯之, 信詩癖之超倫 長安秋兮落葉, 又被繫於劉公 胡若人之平生, 一何苦於彫蟲 餘波及於末葉, 哀萬古之詩人 門三日於后山, 犯雪夜於廷堅 工於詩而乃窮, 事可驗於推此 誦二字而墜車, 仰南軒之仁義</Answer>
			</Answerdata>
			<Additionaldata></Additionaldata>
		</Work>
		<Work id="76">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이경휘(李慶徽)</Name> 
					<Courtesyname>군미(君美)</Courtesyname>
					<Pseudonyms>춘전(春田)</Pseudonyms>
				</Person>
				<Residence>한성(京)</Residence>
				<Origin>경주(慶州)</Origin>
				<Year>
					<Birthyear>1617</Birthyear>
					<Deathyear>1669</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">綿蕝習儀</Question>
				<Answer>嬴燔烈而爲災, 姬書煬而莫徵 三徽橫於戰道, 六制乖於皇經 吾能言乎漢禮, 夥叔孫之綿蕝 修百王之儀章, 擧一代之典法 古博士之三千, 獨多識而美才 一言脫於秦圄, 三策通於漢臺 受新知於眞主, 稽古事於當時 天方選於草昧, 道未改於前王 官無儀於九級, 約初寬於三章 紛擊柱而莫問, 妄醉呼而靡徵 法不講於君臣, 敎未尊於朝綱 宜文物之師古, 禮樂出於天子 將何待於百年, 不可廢也一日 考先聖之相仍, 取前代之損益 達事務之時宜, 修國家之盛典 延鄒魯之諸生, 採殷夏之垂憲 遵簡策之舊制, 追樹下之講禮 象軌度於內庭, 會簪笏於外野 設官級於班荊, 備朝儀於束蒭 序九賓於筍行, 引三揖於棘列 公侯一而子男, 疑承前而輔弼 位上下之自別, 制尊卑之斯分 群公翼其鳧趨, 多士於焉駿奔 進退間兮周旋, 揖讓風兮從容 信其儀之莫忒, 不亦悅乎時習 謀於家而有得, 用於國而有敍 禮豈云乎玉帛, 賁不僭於草木 新憲章於魏闕, 滌煩苛於秦儀 繩度律而靡失, 定名分而莫差 肇皇制於草創, 儆班行之肅穆 瞻臣隣之載整, 知帝炎於今日 頒九重之寵錫, 聳百僚之觀聽 然大經之未擧, 惜大禮之不復 雜伯俗於制作, 襲秦陋而緣飾  徒糠粃之自竊, 豈文獻之足徵 誰與子之知禮, 宜取譏於小器 縱一時之取媚, 不三代則皆苟 顧俗儀之何取, 歎王風之永委 余習禮而律己, 竊自期於古昔 追兩生之不肯, 願從周之郁郁</Answer>
			</Answerdata>
			<Additionaldata></Additionaldata>
		</Work>
		<Work id="77">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>윤제민(尹濟民)</Name> 
					<Courtesyname>민첨(民瞻)</Courtesyname>
					<Pseudonyms></Pseudonyms>
				</Person>
				<Residence>한성(京)</Residence>
				<Origin>파평(坡平)</Origin>
				<Year>
					<Birthyear>1634</Birthyear>
					<Deathyear>1690</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">擊玉淸耳</Question>
				<Answer>蛻塵𡏖而玉立, 沐淸風而懷瑾 樂衛磬之有心, 異陶琴之無絃 得我師於擊玉, 起余者其季氏 耳得之而爲聲, 心不介於塵慮 搴玉手於瓌林, 烱氷壺之淸月 風西京之激俗, 志箕山之洗耳 超鴻蒙而孑立, 菀靑霞之奇志 挹淸流而履潔, 筌萬物而介石 無他物於座上, 來泗濱之浮玉 襲內蘊之瓌意, 託懸黎之疢色 金聲寓於玉德, 素尙愜於淸標 當塵客之在門, 徒俗諺之聒耳 彼焉能以浼我, 於予擊以寓懷 抽幽節而一扣, 發淸韻於四座 落叢鈴於煙雨, 碎崑精於秋月 洗人間之啁雜, 醒濁滓之昏紛 運一聲之天機, 灰萬慮於風塵 豈鍾鼓之云乎, 非世俗之樂耳 問風月之只談, 類蘆花之笑指 旣高標之灑落, 宜雅韻之淸越 擊余目於縹緗, 信風儀之拔俗 將君子之比德, 挹師襄之心期 志流水之不染, 心玉潔而無瑕 人去以後千年, 伯夷風兮懶立 挹遺響於當時, 發餘情於來後 孰今日之擊磬, 無此耳於天下</Answer>
			</Answerdata>
			<Additionaldata></Additionaldata>
		</Work>
		<Work id="78">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>趙</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">投劍修行</Question>
				<Answer>夙余賾乎羲象, 感風雷之奧旨 顧變盜而爲忠, 周革害而成義 聞投劍而修行, 尤有取於戴氏 知其過而克改, 夥則遷之有志 稟不羈而跅弛, 自超群於凡庸 追郭劇之餘聲, 踵荊聶之遺風 睚眦讐於一顧, 然諾重於千金 標江海而騁嗜, 任機利而驕駸 攘竊人于貨寶, 歐不逞之群衆 時士衡之赴洛, 富季子之輜重 謂奇貨之可居, 要潔人而賈勇 心方湊於搶劫, 戒奄切於迷復 推材譏之卓犖, 勵廉節之晦塞 豈身名之徒汚, 亦宗戚之連累 思及時而異圖, 冀撫壯而棄穢 言纔攄於激勸, 意已感於遷改 斂奇氣之澹放, 戢鷙執之狂肆 手一恭於捐刃, 過自湔於服義 固隨現而藹然, 悟昨非而今是 胡昔時之豪俠, 作此日之吉士 袪剽靡之謬習, 炳飾雅之端操 回相厄之初心, 結平生之朋好 得遷善於一言, 竟流芳於千䙫 摸當日之擲劍, 式稀覿之異事 昔負氣而跌宕, 幾逃名於風草 故見誨於謾藏, 甘玷汚而莫悟 及善導之明喩, 利敦復之無咎 一人敵之才投, 天下士之願交 不終日而善變, 多勿吝之高識 匪其姿之卓銳, 詎人規之能服 將輕命之夙志, 蹈義烈而循則 俾華劇而騰聲, 寔片言之攸賴 能匹休而侶美, 後人仰其遺軌 然淸談之終累, 致白徵之貽譏 台釀感而想跡, 聊奮藻而颺徽</Answer>
			</Answerdata>
			<Additionaldata></Additionaldata>
		</Work>
		<Work id="79">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>김윤하(金潤河)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade>三上</Grade>
			</Authordata>
			<Answerdata>
				<Question sort="">政者蒲蘆</Question>
				<Answer>余滋蘭之九畹, 雜蒲葦與芳芷 朝而漑兮夕壅, 培自然之住意 室有客兮尋芳, 來卽我而何言 察草木猶未得, 願王政之申申 曰不遠於柯則, 請以物而爲喩 顧王者之爲政, 譬諸草焉蒲蘆 語其速則同然, 彼與此其焉殊 覽百卉之區別, 同厥類於根荄 流而處兮一元, 有何草之不生 惟玆卉之沃若, 固天下之易生 非雨露之洗濡, 由地道之敏樹 豈政化之外此, 驗不遠而在是 知其政者天下, 視諸斯而何異 御斯民之惟草, 智與賢而共理 把幽蘭於空谷, 來勁草於疾風 致拔茅而彙征, 審薰蕕之其明 馨香德以御下, 君子風於草上 旣君德之薰陶, 又庶明之勵翼 猶爲政兮何有, 化影響之自捷 諒厥化之其神, 果一般於彼草 何所獨無芳草, 獨此卉之可取 觀其生也勃然, 取以比之良以 是豈余之私言, 昔余聞於夫子 倘君上之譽此, 能以人而共協 扇蒲箑於天竈, 曁草木而載若 庶治道之賁若, 可有辭於萬世 何後辟之不辟, 昧有道於圖厥 謂蕙芷之不芳, 資菉葹而盈室 政何亶於蒲葦, 惟穢德之彰聞 蒲蘆葉兮婀娜, 任自然於千春 挽柔條而延佇, 頌仁政於楓宸</Answer>
			</Answerdata>
			<Additionaldata></Additionaldata>
		</Work>
		<Work id="80">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>강현(姜鋧)</Name> 
					<Courtesyname>자정(子精)</Courtesyname>
					<Pseudonyms></Pseudonyms>
				</Person>
				<Residence>한성(京)</Residence>
				<Origin>진주(晉州)</Origin>
				<Year>
					<Birthyear>1650</Birthyear>
					<Deathyear>1733</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">如得一魏徵</Question>
				<Answer>宸心惕於悔悟兮, 睿眷隆於爰立 能賢賢而易色兮, 喜君臣之相得 引人鑑而明喩兮, 夥武宗之容直 藹古今之無間兮, 認忠貞之如一 際會昌之熙運, 慕貞觀之休治 思有光於前烈, 羌不怠於翕受 時格非之有臣, 效謇謇而匪躬 屬按節於淮甸, 擬隨事而輸忠 胡嫺都之衆嫮, 流妙譽於九重 顧一介之靡他, 恐三風之有慚 罪雖大於方命, 忠則切於臚忱 迨監軍之奏表, 紛左右之逞媚 幸荃衷之揆余, 琅玉音於來汝 班曶超於玉絃, 命又頒於前席 惟忠戇之出右, 卓往古而尠匹 摎遺直於上下, 一魏徵之如得 喜方深於同朝, 才豈借於異代 朕誰愧於皇祖, 卿可媲於文貞 昔鄭女之不納, 實賴徵之能諍 今楊妓之不選, 亦由卿之納約 徵諷埒於杜漸, 戒色同於違勑 托深契於風雲, 期與共乎至理 揆當日之際會, 起制感於千祀 匪武宗之好諫, 豈優獎之若是 徵杜子之忠規, 詎承褒之至此 有是君於是臣, 留美譚於塵邈 倘率時而罔愆, 庶炳昔而高踔 何帝德之無終, 蹇此心之數化 縱女戎之是恤, 竟闇竪之煽禍 迨搜閱於唐史, 垂烱戒於來後</Answer>
			</Answerdata>
			<Additionaldata>會壯</Additionaldata>
		</Work>
		<Work id="81">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>송광정(宋光井)</Name> 
					<Courtesyname>경지(經之)</Courtesyname>
					<Pseudonyms></Pseudonyms>
				</Person>
				<Residence>영천(榮川)</Residence>
				<Origin>야로(冶爐)</Origin>
				<Year>
					<Birthyear>1617</Birthyear>
					<Deathyear>1686</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">哭吮疽</Question>
				<Answer>嗟余季兮從役, 病胡爲乎纏身 欲其生於吮疽, 荷主將之深恩 父母情之感激, 我之哭兮奚爲 其爲恩也至矣, 知以死而報之 石未化於山頭, 撫餘痛於崩城 相爲命於子母, 令何嚴於召兵 呑聲哭兮一別, 沙塞遠兮千里 惟其疾之是憂, 疑死生於兩地 得無勞於驅馳, 終抱病於矢石 命固賤於士卒, 哀一死之誰惻 幸元帥之好生, 若恫癏之在身 德如海於吮癕, 心固至於活人 恩難忘於結草, 爲母心焉何如 喜已極於再生, 憂反切於將死 人無謂乎厚恩, 吾有見於往事 蓋吳公之爲人, 能得人之死力 同甘苦於士卒, 所人心之感激 去年戰於城南, 乃翁死兮何事 感一吮之深恩, 捐七尺於死地 今不幸而類是, 痛實深於衷曲 心誠感於入骨, 身暇顧於報德 百戰餘於沙場, 求爾骨於何處 哭爾父之餘淚, 又哭爾於今日 同爲鬼於感恩, 爾不孤於相隨 薄命妾兮人間, 竟誰托而誰依 倚門望於落日, 寒望眼於千里 然罷兵之有日, 尙愼旃而無死 </Answer>
			</Answerdata>
			<Additionaldata></Additionaldata>
		</Work>
		<Work id="82">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>성봉세(成鵬世)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">泉城遇都彌</Question>
				<Answer>覛壺典而昭攟, 溯靜女之芳躅 姱靑陵之效節, 異樂昌之重合 徵泉城之遌仙, 嘖斯嬀之相遇 寔貞忠之攸感, 認奇會之非偶 俶王貌而永質, 之子婦而宜家 遵三從而勵行, 矢一心於靡他 稱佳艶於趙姝, 起夢想於荊王 輸陰計於故縶, 逞醜行於宵從 操方烱於壑氷, 飾反詿於丫鬟 雷荃怒於見罔, 酷夫禍於非罪 纔玄花之喪彩, 杳碧波之無蹤 嗟蜂窺之罔戢, 奈鵲彊之慆淫 寧非儀之敢從, 顧此心之靡轉 稽君命於諉辭, 潔余行於潛踪 方江涘之泣紅, 有片軻之浮碧 驚相遇於岸底, 何處來兮郎君 曾生死之莫料, 此海外之非意 全蘭蕙之美質, 再鳳凰之佳耦 相逢處而握手, 久別餘而重懽 誠惟激於不貳, 合有時於冥佑 蹈麗境而共保, 戾䔉山而偕老 專香譽於一代, 永烈徽於千䆊 抽遠聞於海牒, 揖曾軌而憑噫 想蓋婁之無良, 言有醜於貪淫 伊孝婦之淑德, 貌如玉而芳烈 當夫也之抉目, 難再遇於滄波 悲蒿砧之莫追, 礭所操之愈勵 聲方痛於溯流, 天借便於重逢 微諴感其詎致, 展會合之靡常 留編簡而彰迹, 入樂府而騰美 卬申袞於摛辭, 希揭警於來䆊</Answer>
			</Answerdata>
			<Additionaldata>監壯</Additionaldata>
		</Work>
		<Work id="83">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>성봉세(成鵬世)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">不進李杜詩</Question>
				<Answer>雅一變而至唐, 作者二於當世 雖鳴盛於國家, 抑何補於治體 徵遺韻之不進, 美善導於文節 知無益於末藝, 慮感累於君德 俶正學而以言, 任輔相於台閣 斥小技之趨華, 煥大業於經邦 希殷后之典學, 幾漢幄之談經 迨前席之尙音, 多聖念於耽詩 綴盛唐之餘響, 摎巨擘於騷場 文章在於李杜, 艶慕切於君王 降九重之瑤音, 思一觀於瓊詞 念詩人之琱琢, 非所尙於人君 將無裨而有害, 敢順旨而邇聰 違君命而罔進, 啓忠告而敷衽 彼工部之佳什, 與翰林之算篇 紛抽黃而儷白, 摠務算而遺實 非爲政之大道, 只悅目之奇玩 苟一念之恒存, 知萬機之有曠 宜可修於聖學, 罔役心於浮辭 詩終寐於奏御, 言有脊於規違 寔畜君之無尤, 認忠悃之彌篤 抽遺聞於海牒, 遡哲軌而興吁 想韓子之持重, 固一代之宗儒 忠恒罄於引君, 道非治而莫陳 顧二家之詩律, 縱卓美於千古 徒佳賞於悅服, 匪切務於圖治 故伊時之深斥, 終不納於王前 輸微悃於啓導, 杜君心於玩好 宜推重於一時, 合永名於遐䆊 看他日之退休, 亦炳幾於知足 詠漢濱之遺韻, 寓永懷於斯作</Answer>
			</Answerdata>
			<Additionaldata>監壯</Additionaldata>
		</Work>
		<Work id="84">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>鄭上舍</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">知音傭</Question>
				<Answer>壯士閉於秦關, 噤燕市之悲歌 金臺荒而夕煙, 易水鳴而寒波 窮斯傫而處囊, 胡末見於評音 耳自癢於舊技, 舌不諱其幽襟 夙齒荊而知音, 刷幽薊之雄風 張商絃於宇宙, 人兩箇於寰中 鼓勁氣而秋厲, 晴六鷄之腥氛 趨君嗣之刃讐, 樊血射於秦雲 風蕭蕭而暮急, 之子去而聲沈 擲玉匣而誰和, 猶不死者交心 引七首之寒光, 那襲武於魚腸 然蛟窮於涸魚, 張祿行而微陽 默宋子而躬作, 混牛驥而潛踪 志惟礪於塗厠, 音孰賞於橪櫳 顧餘習之在心, 耳偏聰於絃語 會高堂之轟豗, 齊大頭而揚厲 尋平生於響像, 暗了了於中操 闖諸口而雌黃, 情所露於馮虎 歷舊指而延首, 彼惡知乎燕聲 鬱干斗之精光, 撫壯調而誰鳴 任見評於厮伍, 云這漢之審樂 卒妙徽之發緘, 飜售計於雄擘 媒堂下之一語, 狙筑中之潛鉛 危絃激而臏脫, 義氣振於亡燕 答一死於知己, 歸九原而含笑 算周季之節俠, 毅此作之高步 留當日之壯懷, 喧萬古之風雷 追餘怒而激聲, 吼博浪之金椎 惟投軀而賈名, 縱君子之羞道 感知遇而捐生, 固其義之足邵 風澆季而益下, 此道今來如土 前門揖而後關, 疇不化而雲雨 挹古意之微茫, 餘響刜於霜昊 雖其人之已杇, 照肝膽於星斗 倚伯牙之遺絃, 弔徽烈於窮宙</Answer>
			</Answerdata>
			<Additionaldata></Additionaldata>
		</Work>
		<Work id="85">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>鄭上舍</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">枝頭說上皇</Question>
				<Answer>千山身而放爾, 好爲隣於紅樹 得其所哉悠然, 解絛人兮何處 枝頭語而寄聲, 恩己舊而猶服 族於羽而人言, 情亦有此同曲 黃金籠兮紫絛, 受馴養者何時 將腥臊之陋質, 媚君王之光儀 榮無間於衛軒, 樂與聞於吳韶 入天綦而飜舞, 臨鏡臺而宣嬌 德及禽之偏荷, 恩解語之分繞 尙不離於飛鳥, 長眷懷於啼鵑 我惟音之曉曉, 皇使歸而翩翩 循微情於越枝, 返故棲於秦雲 居前後之異地, 身出入而同恩 隔千里之淸光, 留一念之慇懃 蒼梧雲兮望外, 紫禁春兮懷裏 西靑雀之不迴, 東好音兮誰寄 皇算于原邂逅, 舊宮事兮應知 豈物色之相猜, 喜顔啓之依俙 發思故之幽情, 上皇攸兮何如 常懸念而結情, 敢背惠而忘初 雪衣呼兮在耳, 時樂賀兮當年 太平春兮龍顏, 禽鳥歡而歌備 想白蓮之池上, 倘繁華之無恙 夢中事兮疑信, 翼未擧而心往 言難具而怳惚, 問送及於安否 意萬歲之天子, 事誰知兮非舊 龍無蹤於鼎湖, 鳥呼風於喬山 啼延秋之白鳥, 煙故宮之春歡 哀枝上之數聲, 按虛言於平安 顧微物之偏性, 懷主恩之猶能 人而不如鳥乎, 及嗣皇而羞稱 何玄實之育子, 愛豈不如斯禽 閴南內之凄涼, 曾問寢之無心</Answer>
			</Answerdata>
			<Additionaldata></Additionaldata>
		</Work>
		<Work id="86">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>민제인(閔齊仁)</Name> 
					<Courtesyname>희중(希仲)</Courtesyname>
					<Pseudonyms>입암(立巖)</Pseudonyms>
				</Person>
				<Residence>한성(京)</Residence>
				<Origin>여흥(驪興)</Origin>
				<Year>
					<Birthyear>1493</Birthyear>
					<Deathyear>1549</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">白馬江</Question>
				<Answer>遵江濆而遡流, 嘆滔滔之無窮 臨釣龍之古巖, 認蜿蜒之遺踵 撫古今於俯仰, 感興廢之不常 曰自聖王之南徙, 扶蘇下兮鷲嶺傍 擁金湯以定鼎, 衣冠文物之洋洋 不肯堂而淫肆, 異哉義慈之爲王 介麗羅而僻處, 猶滕間於齊楚 苟非仁者之無敵, 吾恐智力之難禦 況彼狺然而傍伺, 期乘釁以竊取 尤可畏乎其亡, 終然莫念夫自保 謂據險而誰何, 方高枕而驕傲 延袤十里之逶迤, 樓觀隱暎於層空 望三千兮如雲, 眩後宮之粉紅 君王兮出遊, 江花笑而爭迎 引龍舟於煙浦, 拂鸞旗於柳汀 玉觴滿兮花顔醉, 歌管激兮魚龍舞 曾遊衍之未洽, 忽江上之風雨 唐將下兵於江口, 釣神龍兮餌白馬 哀朝發之巖花, 共此夕而俱墜 餘宮苑兮誰主, 邈繁華之不復 擯忠言而不早圖, 而今悔兮何及 誠凉德之自取, 豈云人之爾滅 去江龍而後伐, 吾於是說尤惑 自古荒淫者亡, 龍雖神兮獨何爲 噫海東之一域, 有三國之開基 使內守而外交, 實輔車之相依 胡然割據而耽樂, 日攻戰之是事 山河一朝而失險, 慘國敗而身死 宜匹夫之受戮, 彼民生兮何辜 恨余未聞仁政於千載, 寄遠懷於唐虞 安得見江水之淸, 注餘波兮洗前朝 思悠悠而不自由, 聊採蘋而逍遙</Answer>
			</Answerdata>
			<Additionaldata></Additionaldata>
		</Work>
		<Work id="87">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이식길(李植吉)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">輟耕登壟</Question>
				<Answer>台發襫而服力, 處畎畝而誤志 慕摯耕於樂道, 嗤沮耦於潔己 緬壟上之輟耕, 異傭耕之男子 觀其志而不小, 認地偏而心遠 粤陽城之偏氓, 際咸陽之銷刃 負氣骨之骯髒, 任身世之窮阨 知無種於王侯, 聿有志於鴻鵠 未弧矢之展蓄, 久耕耒之資身 屬四日之擧趾, 沒七尺於傭人 遲大人之虎變, 困丈夫於食力 偕農叟之腁胝, 服耰師之沾暴 踪雖晦於十畝, 志自騖於四宇 思呑牛於伏虎, 念噓氣於潛龍 鬱意氣而靡攄, 睨寰宇而自壯 停覃耒於日午, 披簑衣而登壟 馳宏想於夐邈, 溸蓄懷於長風 鶉墟渺於入望, 天地闊於恢胸 忽悵然而太息, 顧同儕而夸志 將今日之作苦, 占異特之得意 非蓬蒿於我輩, 豈沒世於田父 不長困於貧賤, 庶無忘於富貴 寔睥睨之雄圖, 非燕雀之所知 俄鉏耰之溺秦, 擧大名於張楚 稽當日之輟耕, 蓋所蘊之夸曜 事竟成於有志, 迹豈久於壟畝 然蘇燕之假名, 作逋逃之淵藪 纔首事於戍卒, 竟身喪於廝隷 縱一時之聘騖, 貽百世之譏訾 彼牛角之讀書, 與東門之長嘯 咸同歸於覬覦, 渾一轍於吠噪 役咸陽之縱觀, 有草昧之眞主</Answer>
			</Answerdata>
			<Additionaldata></Additionaldata>
		</Work>
		<Work id="88">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>이식길(李植吉)</Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">不告追韓信</Question>
				<Answer>閣庭箒於登雋, 遯國事於彈鋏 唉齊王之不追, 備秦客之資敵 非承命而自赴, 美相國之先急 寔爲王而欲留, 縱不告而猶告 俶孕昻而精毓, 際聚井之剔步 袖秦籍而左右, 效發蹤之鴻功 屬楚猴之隳約, 幸龍顔於偏場 規伸屈於邃猷, 勵延攬之長算 時胯下之有人, 楚不可以歸漢 牙雖遷於管仲, 睢未信於秦王 㭗奇圖而未售, 後悔遁而流亡 顧玆世之成敗, 係斯人之違向 才堪當於一面, 豈易得如諸將 今中道而有他, 悵修捍之無人 驚吳起之去魯, 怵衛鞅之附秦 寧吾身之自追, 及爾行之未遠 心方軫於違失, 念豈及於告后 欲少留而竢命, 奈遠去而難遇 將入告之不暇, 爰整駕而往赴 倘少節之有拘, 恐大才之終失 洞余若將不及, 思不遠而則復 志非出於慢君, 乘自駕於爲國 豈及汝而偕亡, 將與爾而同歸 祛小兒之慢呼, 寵大將之旌旗 卒王劉而誅項, 信厥功之人也 蹟當年之追信, 夐后辰而興喟 彼好帶之犬夫, 久宅師之雄武 如天下之欲爭, 舍夫人而騅與 故汲汲於追亡, 罔攸稟而經隨 苟遲疑而不果, 後雖悔而奚追 矧素慢而無禮, 未壯士之深奇 雖奔走而告亡, 王反予之何必 由一夕之專行, 開四百之鴻業 孰有譏於不敬, 認無他於共濟 將骸骨而告歸, 嗟一范之疽背</Answer>
			</Answerdata>
			<Additionaldata></Additionaldata>
		</Work>
		<Work id="89">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">哭拜投水</Question>
				<Answer>叫市覦[歈]於蜚鳦, 雷辦火於玉馬 悲周袞之換彩, 艶孟魚之能舍 臨天一而載溺, 壯棘欒之忠慨 睇舊蓄之能斷, 伉嵬節於相尙 淑天賦之內確, 際碩番之外競 憂王室之隱操, 聿安涕而誼痛 奐若水之有人, 素忠義之相勖 心同赤於死長, 志共素於殉國 迨丁憂於翟扉, 變忽生於宮孼 新天子於萬方, 舊皇帝於何處 各爲主而殫節, 時卬友之投命 伊操秉之素積, 亮仰頫而冞炳 嗟良朋之旣死, 孑孤臣之猶存 君無怍於入地, 我有靦於戴天 而休戚之昔同, 詎死生之今異 臣無歸於失主, 士宜死於知己 灑蓼莪之餘淚, 勵松栢之勁操 哭張巡於西拜, 奮魯連於東蹈 垂千金於一投, 重所欲於如山 從亡友於地下, 殉故主於人間 亮氣節之凌霜, 定位夷而愁若 緬當日之抗義, 古烈士之尠覿 惟君臣之義大, 兮朋友之信重 易著象於斷金, 傳載戒於取怨 寔五倫之攸敍, 疇二者之能全 耳餘托以死生, 卒睽離而相殘 珪徵忘乎所事, 竟依附而取榮 偉斯人之彪炳, 展聳瞻而駭聆 上爲君而盡忠, 效齊蠋之起節 下殉交而捐生, 成趙嬰之從臼 昭朋情於然諾, 睇臣忱於貫日 美永平之衣冠, 摠建文之簪緩 彼夏宮之成老, 曁子榮之人望 亦未免夫承迎, 共被酒於新皇 縱天命之已歸, 揆大義則有殊 開空堂而聲哭, 又有聞於湖洲</Answer>
			</Answerdata>
			<Additionaldata>天火</Additionaldata>
		</Work>
		<Work id="90">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">旗亭聽歌</Question>
				<Answer>夙戰藝於詞垣, 騖玉藻而抵掌 奇龍門之奪袍, 夥金陵之罷唱 側余聽於旗亭, 艶然仙之徽躅 聆姸唱之逸韻, 占騷壇之推轂 粤竝武於詩城, 振大雅而同驟 相才華之自奇, 負鴻藝而先後 一喚酒於墟肆, 三學士之風流 罹嬋娟於望裏, 歌吹送於樓頭 豪就情於側耳, 創好事於樽前 顧我輩之淸製, 傳樂府者幾篇 將文章之甲乙, 付彼歌之多少 俄三伶之續唱, 歘二子之揚眉 溢意氣於當筵, 誇勝事於衡辟 然巴俚之亂聽, 兮雖多而奚益 指花叢而成說, 有一顧之傾城 待彼美之發唱, 定此日之詞伯 丹唇啓而響戞, 果若人之麗什 歌黃河之一篇, 遏白雲於層碧 驚雍門之繞梁, 誰郢中之和雪 流瓊韻於皓齒, 竪赤幟於詩壇 揚飛塵之妙却, 沮席上之豪氣 積幾年之交爭, 分一夕之雄雌 增詞林之光價, 動香閨之聲名 想當日之洪藻, 蓋天假乎善鳴 俱華國之抱奇, 領正音而揚聲 當乘興於隱墟, 較優劣於聆謳 擅一代之聲譽, 播文苑之美號 然二人之竗譽, 豈一謌而高低 事雖出於談戱, 名共芳於千秋 嗟文肆而質䪥, 昧煥猷之淸文 贊聖謀於歌詠, 佇和曲於南薰</Answer>
			</Answerdata>
			<Additionaldata>于野</Additionaldata>
		</Work>
		<Work id="91">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">爇香祈才</Question>
				<Answer>摭皇圖而襲薰, 溯徽烈於喆辟 感夢良於商庭, 美祝聖於唐室 徵遺芬於祈才, 夥香駭之誼君 寔勵精於共濟, 認處籲於求賢 粤奮勞而承基, 憤偏乘而銳志 任夏康之恢績, 急燕臺之迎士 思無方於主賢, 擬亨屯而共國 知邦家之得人, 信有賴於科臼 恢周網於獵德, 揭漢策於登良 篤一念於敷求, 率三載而精掄 心如渴於側席, 誠幾切於籲俊 念彼天之生才, 自足耳乎一世 邦由哲而乃奕, 天覽德而錯輔 雖吾道之已久, 盍余誠之斯露 趁禮圍之相闢, 謇精意之齋慕 將甄才之紫  , 仰樂枕之伏覆 燎淸香之一炷, 穆玉貌而精祈 君非賢而罔入, 人以科而迺售 才難借於異代, 賢恐遺於同時 惟皇鑒之孔昭, 冀帝賫於良弼 希隆化之以字, 慕聖德於思皇 敷心腹而默祝, 逮氤氳而蒼蒼 羌終始之不憐, 啓親賢而爲務 諒不遠於誠求, 果群才之蔚興 致吉士之王多, 有君子之彙征 斯䙫天之所感, 歎帝謨之丕顯 台夐世而起感, 景單軌之有罕 自進賢之旌設, 伊斯士之由科 漢徒勞於親策, 唐尙侈於錫花  爭區區於文具, 縣懇懇於思賢 諱宋祖之焚香, 曾未聞於從前 志未篤於進賢, 詎若是其勤勤 浮庭燎之得志, 邁宮香之錫臣 惜帝德之不固, 致群愴之蔽聰 惟考亭之正學, 曁南軒之文宗 或疏遠而不顯, 治未臻於馨香 卒舊物之不復, 貽所惜於千霜</Answer>
			</Answerdata>
			<Additionaldata>于門</Additionaldata>
		</Work>
		<Work id="92">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name>손명래(孫命來)</Name> 
					<Courtesyname>현승(顯承)</Courtesyname>
					<Pseudonyms>창사(昌舍)</Pseudonyms>
				</Person>
				<Residence>진주(晉州)</Residence>
				<Origin>밀양(密陽)</Origin>
				<Year>
					<Birthyear>1664</Birthyear>
					<Deathyear>1722</Deathyear>
				</Year>
				<Grade></Grade>
			</Authordata>
			<Answerdata>
				<Question sort="">班竹</Question>
				<Answer>遵南汜而往記, 駕桂丹而容與 蒼梧鬱其暮雲, 問珠丘兮何處 恤湘林之猗猗, 哀二妃之流涕 貞心感於人物, 班至今猶不沬 粤毓秀於蓂▣, 有雙材之淑靈 承皇命於女虞, 贊玄德於觀刑 毋四海而闡儀, 琴五絃而和聽 享太平而偕樂, 期德音之永媚 迨五嶽之時省, 帝有事於南巡 才群侯之執玉, 奄九馭之乘雲 衋若喪於寰區, 怨未亡於崩天 悲喬舃之莫追, 慨鼎湖之難玼 女交手而從往, 南路邈其千里 若有望之不逮, 謇誰須兮湘涘 倚日暮之修竹, 涕浪浪而如雨 沾雙袖而繼血, 灑幾行於叢間 染千竿之碧玉, 留萬點之啼痕 芳魂閴其一散, 風雨磨兮連年 血猶班於朱殷, 淚未乾於闌干 寒聲碎於萬葉, 帝子去兮千齡 怨不歇於東風, 吹又生於新篁 綳所脫於籜龍, 宛紅淚之猶濕 族自別於淇渭, 風永樹於貞烈 精誠感其入微, 往事班其在目 逷遐祀而孕涕, 馳綿想於汗竹 配重華而作合, 垂五紀之彙裳 當送遊之不返, 懷怨傷於末從 翩繽處彼湘澨, 森依依其焉莊 淚幾盡而抆血, 痕未滅而著竹 知深誠之感化, 信遺恨之通靈 粧寃滴而照人, 培孤節而凌霜 悲颷颯而永至, 訴不盡之餘哀 然玆說之謬悠, 稽六經而不書 逴九疑之絶垠, 匪帝駕之攸稅 舜把似其靜處, 又焉降夫遙思 事無徵於班筠, 人不兀於馬峯 折瓊枝而爲藻, 悵余服而倘佯</Answer>
			</Answerdata>
			<Additionaldata></Additionaldata>
		</Work>
		<Work id="93">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">三宿出晝</Question>
				<Answer>雁有願於衛靈, 鳳取譏於楚狂 旣鑿枘之不合, 宜接淅之有行 三其盡[宿]而迺出, 奚滯留之若此 志旣切於行道, 去何忍於窮日 天生德於大賢, 不偶然於斯世 責旣重於君民, 任亦大於經濟 懷慮世之利器, 擬至治之丕啓 時王澤之旣渴, 慨諸侯之無君 民塗炭之方急, 世晦塞之此極 今天下之溺矣, 孰能手以拔之 知變易之在▣, 豈此世之果▣ 俶余裝而載質, 騁諸國而摎流 才未試於西魏, 來不遠於東齊 何方圓之能周, 悲此道之不行 羌不可以有▣(爲), 曾焉足而少▣(篤) 然付畀之至大, 志豈忘於憂世 輕千里而見王, 庶所薀之得展 今不遇而快去, 信非我之思存 將王心之改諸, 豈吾行之式遄 爰無疾而信宿, 日之三而出盡 心豈快於舍去, 望自切於反予 同去魯之行色, 異荷簣之長往 是汲汲於濟世, 宜眷眷於愛君 何彼其之著譽, 反進兩之有譏 旣曉君之志切, 果士也之心馳 召曠感於千祀, 想亞聖之三宿 是仁厚之攸發, 非象兆之能譏 況戰國之搶攘, 久天地之晦盲 以斯道而覺斯, 舍夫子而其誰 故其斗之進進, 夫子思於望望 然後見於君子, 豈所側者尹士 天不欲乎平治, 竟至道之莫容 道之廢也容矣, 在夫子而何疾 召口住於鄒書, 寓深歎於斯作</Answer>
			</Answerdata>
			<Additionaldata>于庭</Additionaldata>
		</Work>
		<Work id="94">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">臨死悔坑趙</Question>
				<Answer>謫路連於坑穴, 劍光射於寃氣 出乎爾而反爾, 竟誰怨而誰咎 臨乎刑之始悔, 將死者之言善 諒一端之闖發, 信自作之難逭 服上刑之伊人, 我善陣於當年 孤人子而寡人, 幾盈城而盈野 獰威制於似攻, 鏖馬服而揚凱 欲其生而投命, 彼來降之奚罪 嵬京觀於天行, 宵沸血而成川 一不辜猶未可, 矧億萬之其命 挻癉怒於天地, 積慘黷於神人 不旋踵而殃至, 未十里於前途 淬趙卒之寃血, 閃應侯之讒刃 將軍到此杜郵, 降卒之於長平 泬好還之天道, 家反本之人情 兵在頸而顧問, 我何罪於平生 自取之而非他, 今始覺而幡然 惡旣積於枉營, 禍宜速於橫罹 嗟鯨戮之罔諫, 慨麝噬之難逮 知坑中知怨痛, 化劍下之愆殃 曾寃他於擠谷, 敢自辭於嬰鋩 齎深情於自反, 飮永怡於靡追 揚九天而付刎, 甘一死而含笑 亦知子之良▣, 已矣思之何▣ 汝不忍而是忍, 人亦隨而忍汝 尙余倫於後辰, 梟巨裂而餘怒 當邯鄲之納降, 抑何殃而庇戮 一竪子之不仁, 四十萬之非命 先陰誅而顯戮, 天藉手而讒人 縱擢髮而何贖, 當一身於累萬 噫殺伐之叔世, 能不嗜者蓋鮮 暴易暴而尋禍, 人不報則天報 由坑儒而  在, 秦不暇乎自哀</Answer>
			</Answerdata>
			<Additionaldata>顯升</Additionaldata>
		</Work>
		<Work id="95">
			<Examinationdata>
				<Exam></Exam>
				<Time>
					<Sexagenarycycle></Sexagenarycycle>
					<Year></Year>
				</Time>
				<Location>
					<Region></Region>
					<Site></Site>
				</Location>
				<Examiner></Examiner>
				<SuccessfulCandidate></SuccessfulCandidate>
			</Examinationdata>
			<Authordata>
				<Person>
					<Name></Name> 
					<Courtesyname></Courtesyname>
					<Pseudonyms></Pseudonyms>
				</Person>
				<Residence></Residence>
				<Origin></Origin>
				<Year>
					<Birthyear></Birthyear>
					<Deathyear></Deathyear>
				</Year>
				<Grade></Grade>
			</Authordata>
			<Answerdata>
				<Question sort="">乞免鐫石</Question>
				<Answer>春秋善於志物, 君子以之愼名 齊豹求而不得, 肱飮蓋而愈章 工徒斵而旣息, 乞免石兮何心 諒是非之皆有, 因愛欲之有甚 知司馬之是卒, 不恥爲之人役 韜奇彩於鑛鏷, 操末枝於礱斵 迹雖伍於工隷, 眼不迷於碝瓊 當賢邪之易名, 慨淑慝之靡程 指君子爲小人, 羌旣錮而又碑 一席上之疏列, 四海內之人譽 尙不忍於傍視, ▣▣▣而評鐫 嗟心駭而法重, 固惟命之是遵 亦匹夫之有志, 名在我而難奪 六鎰刻之告悛, 市一願於哀籲 記前誦於君實, 俺亦知其賢者 焉伊人之儻爲, 知是碑之誣也 於余心有淵淵, 手可忍而名否 吾知免於不鐫, 請以是而圖對 羞肝肺於一時, 掉義舌於千齡 寔非鐫而爲鐫, 非惡名而愛名 想伊時之否極, 名實眩於群少 以涑水之大賢, 亦未免於好裳 咸威惕於家疫, 誰一啄之能伸 然深論之不泯, 在人心之難誣 匠徒中而得之, 焉取斯於斯人 節旣保於▣(昏)▣(時), 災又逭於轟雷 玆其卑而義高, 宜處蔽而聞彰 非貞操之介石, 誰欲渝於淄磷 垂靑史之博譽, 齒元祐之諸賢 不免鐫於人口, 萬古知於安民</Answer>
			</Answerdata>
			<Additionaldata>天火</Additionaldata>
		</Work>
	</Contentdata>
</CE>
